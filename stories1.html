<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="apple-touch-icon" sizes="180x180" href="./favicons/">
    <link rel="icon" type="image/png" sizes="32x32" href="./favicons/favicon-32x32.png">
    <link rel="icon" type="image/png" sizes="16x16" href="./favicons/favicon-16x16.png">
    <link rel="manifest" href="./favicons/site.webmanifest">
    <link rel="mask-icon" href="./favicons/safari-pinned-tab.svg" color="#000000">
    <meta name="msapplication-TileColor" content="#fffefa">
    <meta name="theme-color" content="#ffffff">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <title>У Алабамі</title>
    <link rel="stylesheet" href="./stories.css">
</head>
<body>
    
    <div class="wrapper">

        <header>
            <div class="hamburger-menu">
                <input id="menu__toggle" type="checkbox">
                <label class="menu__btn" for="menu__toggle">
                  <span></span>
                </label>
                <ul class="menu__box">
                  <li><a class="menu__item" href="./stories2.html">НАСТУПНЕ ОПОВІДАННЯ</a></li>
                </ul>
            </div>
            <div class="main-btn-container">
                <a href="./index.html">
                    <img src="./images/лого-removebg-preview.png" class="logo-img" alt="logo">
                </a>
            </div>
        </header>

        <!-- MAIN CONTENT -->
    <section class="main-content">
        <div class="main-sidebar">
            <a href="./stories2.html" class="episode-link">НАСТУПНЕ ОПОВІДАННЯ</a>
        </div>

        <div class="stories-container">
            <div class="stories-item">
                <div class="stories-title-container">
                    <div class="title-text-container">
                        <p id="stories1" class="stories-title">У Алабамі</p>
                        <p class="annotations">Автор: Жох Віталій</p>
                        <p class="annotations">
                        </p>
                    </div>
                    <img src="./images/stories1.jpg" class="stories-img" alt="">
                </div>
                <div class="stories-text-container">
                    <p class="stories-text">У Алабамі</p><p class="stories-text"> Це був старий колоніальний будинок Алабами, який із часів Вашингтона і Джеферсона переходив у нашій родині від батьків до синів, роками та віками. Доглянутий та охайно вимальований білою фарбою він поважно височів над неозорими полями кукурудзи. Навколо нього зеленівся гладенький газон, настільки рівний та спокійний, що радше скидався на водяну гладь найщасливішого на світі моря, яке ніколи не знало шторму. До будинку вела одна звивиста, запилена дорога, що тягнулася крізь гектари зеленавих полів довкола себе. Ще здалеку можна було помітити одне єдине дерево, яке на десятки метрів здіймалося вверх, й було настільки широким та крислатим, що здавалося може прихистити під своїм листям увесь світ. Тоді, прямісінько над деревом у безхмарному, голубому небі висіло сонце. Ми з батьком стояли у затінку верби. Наші погляди скорботно падали на кам’яні плити, на котрих були вибиті імена, а довкола лише чорна земля. Батько обернувся щоб поглянути на будинок, немов аби пересвідчитись чи той ще узагалі існує. Здавалося, якби будинок мав очі, з них би текли сльози. На гілці дерева, яке застигло над землею, сидів маленький горобець. Він тужливо дивився на маленького Мене. Оскільки птах мав очі, то по ним текли маленькі сльозинки, неначе крапельки роси у непросвітню рань стікають стебельцями травинок, під натиском туману. Навряд горобець розумів що саме сталося, та чому саме ми отут зараз стоїмо, та мабуть вигляд малого ще хлопця, із кепкою в руках, викликав ком, у такому невеличкому та вразливому горлі птаха. Оддалік, за нами, стояв чорний чоловік, містер Саймон, який був таким собі садівником-камердинером, що доглядав за будинком, міг приготувати сніданок чи вечерю та допомогти із робочими паперами чи документами батьку. Та його не можна було назвати просто помічником чи тим більше прислугою, власністю. Він був чимось більшим для нас усіх. Другом-порадником, який завше знав як заспокоїти чи втішити. Та зараз, здавалось, він не мав ні слів ні емоцій, для цього.</p><p class="stories-text">  –Хочеш щоб я щось сказав?– якось невпевнено й приглушено спитав батько.</p><p class="stories-text"> –Ні – у очах десятилітнього мене бриніли сльози. </p><p class="stories-text"> –Ми можемо…</p><p class="stories-text"> Він певне хотів запропонувати мені помолитися разом, але одного погляду вистарчило, щоб зрозуміти, що я не хочу абсолютно нічого, окрім покинутої, непроглядної тиші. Як би гротескно це не виглядало, але батько тут виконував хіба, що роль обеліска, статуї, схиленої та мовчазної, яка не має влади чи спромоги що небудь вимовити. Звісно йому було скорботно на душі, і безумовно він, пізно у вечері зможе пустити кілька скупих, засохлих сліз, аби лиш ніхто цього не бачив. Та тепер батько виконував відведену йому роль охоронця, пастиря для кладовища душ, яке опинилося у цьому затінку столітньої верби.</p><p class="stories-text"> Я, який попри те, що був живим, належав уже іншим світам. Витаючи у далеких галактиках у пошуках розради, любові та справедливості, яких так бракувало на землі. Жовта, розпечена зоря, яка також здавалася сумною, вийшла на сам верх небес, й своїм промінням розбила усі вітри довкола, тому єдине що було чути, це важке дихання моїх грудей. У цей момент у мені вирувало стільки різноманітних, але здебільшого розпачливих емоцій, що здавалось, лице скидалося на обличчя старця. Побитого вагою літ, сподівань та втрат. В очах, мабуть, виднівся жаль та біль, які сиділи глибоко-глибоко, так, що лише тепер я здогадуюсь про це. Вони роз’їдали мене зсередини, як би я не намагався стримати себе. Та окрім цього, я відчував, очі випромінювали нестримну злість. Злість на себе, на це дерево, на батька, на траву під моїми ногами. Злість на все нас світі й на світ загалом. Злість на пусті і незбуті обіцянки, які тепер померли разом із частинкою мене. Стиснуті у кулак руки нагадували слонову кістку, яка повинна була б бути найбілішою слоновою кісткою в усьому бісовому світі.</p><p class="stories-text"> Дві покраяні горем душі, які стояли над двома померлими душами. Наші думки, немов загадковий, різнобарвний метелик із забутих всесвітом снів, який злітав похиленими вітами верби, шарудів листям та линув у минулі життя минувших людей.</p><p class="stories-text"> У моїх вологих очах, певне виднілося таке дитяче нерозуміння самотності, і незбагненної скрути…</p><p class="stories-text"> Мені було лише чотири, коли ми знайшли Моллі. Того серпневого дня, коли сонце відблискувало з усіх можливих віконних шиб та дзеркал прямісінько тобі у вічі й заглядало в тебе з вимогою поглянути який у тебе настрій, і якщо він не такий як вимагає цього сьогоднішня погода, то змінити його, а небо було настільки чистим, що здавалося можна побачити приховані від незакоханих очей планети, які крутилися навколо себе за мільйони кілометрів ввись. Ми з батьками приїхали до Міста. Я любив бути не в дома, що випадало вкрай рідко, бо учився я вдома; мати мене вчила тому що знала, а що не знала, то ми обоє вичитували у книжках, якими була заставлена уся батькова кімната. Було близько полудня, недільний настрій прикував до себе людей усміхненими кайданками, й водив по вулицях Міста, милуючи один одним. Моя мати, Сенді, зайшла у книгарню, щоб вибрати собі книгу, яка б була не лише про будову тіла, психологічними трактатами схибнутих науковців, чи енциклопедію, яка хоч і містила в собі здавалось усе, про все на світі, та не могла задовільнити елементарних естетичних почуттів краси та пишноти мови. Чекаючи, я любувався вітриною книжкового магазину, на якій лежали кольорові сторінки коміксів; чудернацькі костюми, постріли з очей, люди які літають; мені безмежно це сподобалось. І от, мати у руках із «Поглянь на свій дім, Ангеле», я у руках із коміксом про Бетмена, та тато Бен, із недільною, місцевою газетою, попрямували у кафе. Ми сіли за столик біля вікна, який нагадував місяць у повні та замовили морозива.</p><p class="stories-text"> Біля входу чи то пак виходу з кафе, лежала коробка, яка з невідомих людству причин опинилася саме там, й заворушилась та зам'явкала тоді, коли я, ледь не зачепив її своєю дитячою ногою, виходячи із задоволеним поглядом та напханим морозивом животом. Відкривши коробку, ми побачили маленькі жовті оченята, які прозирали з під рудої-рудої шерсті. Через сорок п'ять хвилин, цей згусток шерсті, любові та муркотіння, уже повагом ходив по дерев'яній підлозі свого нового будинку. Я кілька днів не міг відійти бодай на хвилинку від своєї нової найкращої подруги, яка тепер називалась Моллі.</p><p class="stories-text"> Ось як це виглядало. Сповнений почуттів хлопчик, прикутий спогадами до кам'яних плит, що кидали прямовисну тінь на чорну ріллю перед собою, з лякливою відстороненістю сказав до батька:</p><p class="stories-text"> –Ти ж обіцяв, що все буде добре, що все буде гаразд з ними, що вони будуть жити</p><p class="stories-text"> Чи були тут потрібні слова? Що можна було сказати тоді, і що відповісти зараз? Батько став на коліно та пригорнув мене до себе. Я не відчував ні батька, ні себе, ні світу довкола, якого більше не існувало.</p><p class="stories-text"> В той день, погода набула вигляду почуттів таких буремних та виснажливих, які могли передатися лише кінцем осінньої хандри, й початком зимової відчуженості від світу сього. Вітер зривав залишки поодиноких, самотніх вербових листків, які скидалися на крила впалого та обгорілого ангела. Небо сіріло та туманилося увесь світлий день, перетворившись на готичний роман, про закутаного у пута в далекій в'язниці Віконта, що сидить у найвищому сховку спіральної вежі; вітер бився об кам'яні мури, туман піднімався вверх, туди де простяглась небесна твердь, і холод, що уособлював собою вічність. Наш будинок був неприступною вежею, окутаний з усіх сторін бурхливим морем чорної землі, яка виглядала настільки спокійною, наскільки спокійний у своїй природі Тихий Океан. Я був чарівним Віконтом, що грався своїми декадентськими іграшками, малював парові машини, та уявляв себе королем нових світів. А містер Саймон, був моїм Альфредом, який давав слушні та подекуди дотепні поради. Моя кішка, Моллі, увесь день спокійно спала біля мене, подаючи лише невиразні звуки муркотіння, що повсякчас заспокоювали. Було ще світло, коли я почув ревкіт мотора, що злітав з-за кількох миль на південь по закрутах дороги, яка була єдиним шляхом від дому, у широкий світ. Я рвучко виглянув у вікно, й побачив у далині, серед чорноти та приземленості полів, куряву, яка тяглася мов хвіст комети Галеї, що у пошуках незвіданого пристанища, крізь світлові роки поневірянь, блукала за машиною, що рухалася до блідого, на тлі збуреного дня, будинку.</p><p class="stories-text"> Коли авто під'їхало, я уже стояв на веранді. Батьків не було увесь день, тож звісно я був радий їхньому поверненню, але побачивши сум та сльози на очах у матері, та змучений вигляд батька, у мене в середині відбилося якесь сум’яття, якого я не міг тоді поки, що зрозуміти. Мати пройшла повз мене мов вітер, не привітавшись, не спитавшись у мене чи все гаразд, навіть не поцілувавши як завше у щічку; вона навіть не поглянула в мою сторону, намагаючись відхилити обличчя, та швидко зайшла у будинок. Батько важко піднявся по сходинках, та силувато вичавив із себе посмішку для мене. Він легко й майже не вимушено скуйовдив моє волосся, і ми разом зайшли у дім. Усе скидалося на лиху пантоміму. Без слів.</p><p class="stories-text"> Я з татом лише почули як рипнули двері ванної.</p><p class="stories-text"> –Що таке з мамою?</p><p class="stories-text"> –Усе гаразд синку, все буде гаразд,– із відстороненим поглядом та голосом відказав батько.</p><p class="stories-text"> Я увесь вечір просидів засмученим. Не лише тому що батьки були змучені та сумні й не хотіли зі мною гратись чи й узагалі розмовляти; мати увесь день та всю ніч просиділа у ванній; а й тому що біля мене не було Моллі.</p><p class="stories-text"> Кажуть, що коти щось відчувають, що у них є локатори, чи що це узагалі таке, але вони можуть відчувати лихо. Моллі це відчувала.</p><p class="stories-text"> Як тільки мама закрилася у ванній кімнаті, кішка прийшла до дверей, й просто зацікавленими та задумливими очима дивилась на ручку дверей, наче думаючи як би то їх відкрити, щоб туди потрапити. (Мені потрібно туди потрапити). Згодом, вона просто скрутилась у клубок та чекала, зрідка поглядаючи у шпаринку, між дверима та підлогою.</p><p class="stories-text"> Спочатку з ванної чулося схлипування наляканої та розгубленої людини. Близько опівночі, коли вітер надворі почав шмагати самого себе, а місяць висвічував небо у молочну пелену, мати почала гірко ридати, так немов до неї нізвідки прийшло справжнє усвідомлення того, що у неї рак.</p><p class="stories-text"> Моллі прочекала до самого ранку, не стуляючи ні на мить очей, немов дослухаючись крізь шпаринку, до мук жінки, яка почувалась такою ж самотньою, якою була верба, що стояла перед їхнім будинком. Ні однієї людини, яка б її зрозуміла, підтримала чи заспокоїла... </p><p class="stories-text"> Хоча їй це лише мабуть так здавалося.</p><p class="stories-text"> Зі слів містера Саймона, на ранок, коли двері ванної відчинились, і мати, і Моллі були дуже виснажені переживаннями та співпереживаннями, тому обидві пішли спати; мама лягла у своє ліжко, а Моллі вмостилася біля неї, немов намагаючись хоч якось показати свою котячу підтримку. Вони одразу заснули.</p><p class="stories-text"> Під штормом спомину, який невідворотньо насувався, ми з батьком обхопивши одне одного, плакали. Лише гірко плакали…</p><p class="stories-text"> Це сталося позаминулої ночі. За вікном творилося казна що, невідь чому, і бозна скільки. Здавалося усі води з рік, морів та океанів у мить випарувалися, перелетіли пів Америки, та пролилися саме на один, самотній як стебелина, будинок в Алабамі. Усю ніч небо, без місяця і зорів, витікало за край, та билося об дахи, стіни, вікна та двері. Справжнісінька літня злива, якої не було ніколи досі, і вже мабуть ніколи після. Мов би, щоб приглушити тяжке дихання жінки, що лежала на своєму смертному ложі. Єдине вікно в кімнаті виходило на схід. Мати, змарніла та безсила, похилила голову на бік, аби поглянути на водяну завісу, що стояла на дворі. Поруч з нею, лежала Моллі, притулившись до хазяйки, також висохла та хвора. Невідь як вона перебирала на себе цю гидь, та кішка також конала.</p><p class="stories-text"> Я усю ніч просидів біля ліжка, ні на секунду не подумавши відійти; я бачив, що це майже кінець. Мати намагалася не дивитися на мене, щоб я не зогледів її заплаканих, запалих очей, її зблідлого та висохлого лиця; вона непевне не хотіла, щоб я запам'ятав матір саме такою.</p><p class="stories-text"> Батько намагався працювати, заповнюючи якісь папери у себе в кабінеті, та звісно це буле радше самозаспокоєння, відволікання, чи то пак спроба відволікти себе від думок про дружину. Хоч він і був лікарем, та допомогти він їй не міг ніяк. Щоб полегшити біль, матері кололи морфій, та тепер це уже не допомагало. Містер Саймон, хоч і не мав роботи, та й ніч була, проте заснути він не міг. На відміну від тата, він думками був разом зі мною. Я відчував це. Я за останні дні став виглядати геть нікудишньо, мало спав, мало їв, і був завше біля ліжка матері. І містер Саймон це бачив. Я споглядав це у його очах.</p><p class="stories-text"> Зевс чи Юпітер прокинувшись після свого довічного сну били блискавицями усюди, якщо усюди було у Алабамі, і стояло біля старезної верби, посеред полів засіяних кукурудзою. Грім та шум дощу змішались в єдину у своїй природі симфонії гніву та пристрасті до життя без смерті. Після чергової блискавки, яка шугнула в далечині за вікном, мати повернула голову до мене, і взяла за руку:</p><p class="stories-text"> –Зі мною все буде гаразд Біллі, обіцяю, але тобі варто поспати. </p><p class="stories-text"> –Ні– ледь не скрикнувши відрізав я, у якого в кутиках очей збиралися сльози. Вона більше не казала нічого, лише спокійно дивилася, немов хотіла закарбувати навічно в пам'яті, моє дитяче личко. До руки мами, яка лежала на моїй руці, притулилась руденька голівка кішки. Мати погладила Моллі, і подруги поглянули одна на одну, в цілковитому розумінні. По моїх щоках потекли сльози… Грім не вщухав, мов церковний орган, підсилював момент життя та смерті.</p><p class="stories-text"> Містер Саймон розказував згодом, що стояв біля ледь вхилених дверей спальні, та споглядав то на мене, то на мати, то на Моллі, й відчував пекучий біль у горлі; йому було надто шкода усіх нас. Батько спустився зі свого кабінету, не зумівши заповнити бодай бланк, як він зізнався містеру Саймону, щоб на ньому не було помилки чи плями від чорнила. Через багато років, тато також розповів, як він тихо підійшов до дверей, біля яких стояв містер Саймон, і стиха спитав:</p><p class="stories-text"> –Як вони?</p><p class="stories-text"> –Погано, місіс Сенді геть погано, хоча при Біллі намагається триматися краще ніж є. Хлопчик також помарнів, боюсь аби чого не стало з ним.</p><p class="stories-text"> Тато зайшов у кімнату, й сів на крісло біля мене, та взяв нас з матір’ю за руки. Вони з мамою лише глянули один на одного, не промовивши ні слова.</p><p class="stories-text"> –Біллі, ходімо, тобі варто нарешті поспати–озвався в одвірку містер Саймон.</p><p class="stories-text"> Я знову сказав ні.</p><p class="stories-text"> –Синку, він правий, йди поспи, а я із мамою побуду, все добре.</p><p class="stories-text"> Тож я, нехотя пішов до своєї кімнати, й тільки заплющивши заплакані очі, заснув.</p><p class="stories-text"> Тато згадував, як не відпускав руки матері, мов намагаючись додати їй сили.</p><p class="stories-text"> «Бережи Біллі, й скажи йому, що я любила його понад усе.</p><p class="stories-text"> –Так, – й по моїм обличчі почали стікати сльози, мов дамбу прорвали нестримні хвилі ріки, й водоспад вивільнився із неволі. Я гірко плакав, схилившись над ліжком твоєї мами. По її втомленому обличчю також текли сльози</p><p class="stories-text"> –Я кохаю тебе!</p><p class="stories-text"> Крізь пелену сліз, я глянув на Сенді. Її подих сповільнився, а очі повільно заплющились. Вона померла»</p><p class="stories-text"> Пролунав неймовірний вибух грому, що покотився на багато кілометрів навкруги, і світло від блискавки поміняло ніч та день. Я вмить прокинувся і мов увісні побіг до кімнати де лежала мати. Містер Саймон побіг за мною. Коли він зайшов до спальні, то одразу все зрозумів. Ми з татом обійнявши один одного ридали над ліжком мами. Незважаючи на всю жаскість цієї картини, він, містер Саймон, помітив те, що ми дізнались лише згодом –Моллі, руда кішка якій не було і трьох років, також лежала бездиханна. Вона також померла.</p><p class="stories-text"> Через два дні із міста приїхало тіло мами в темній труні.</p><p class="stories-text"> Два гробаря із міського цвинтаря викопали дві темні, холодні ями, під гіллям дерева над своїми головами. Труну та дерев'яну коробку із Моллі, яку зробив містер Саймон, поклали в безмежжя землі, яка з насолодою поглинула усе, та загорнули їх. Священик із баптиської церкви прочитав молитву, та запечатав у могилі спогади та надії людей, які стояли із блідими обличчями над новопосталою криптою.</p><p class="stories-text"> Отець із гробарями поїхали, залишивши нас з батьком на поталу болю. Ми так і стояли, боязкі та втрачені, налякані та смиренні над холодним каменем та голодною землею.</p><p class="stories-text"> Містер Саймон з пустим поглядом дивився на нас, безсило.</p><p class="stories-text"> </p>
                </div>
            </div>

        </div>
    </section>

    <footer>
        <div class="footer-container">
            <p class="annotations">Все захищено авторськими правами - Журнал "Аполог"</p>
        </div>
    </footer>

    </div>

</body>
</html>