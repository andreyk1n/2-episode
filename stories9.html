<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="apple-touch-icon" sizes="180x180" href="./favicons/">
    <link rel="icon" type="image/png" sizes="32x32" href="./favicons/favicon-32x32.png">
    <link rel="icon" type="image/png" sizes="16x16" href="./favicons/favicon-16x16.png">
    <link rel="manifest" href="./favicons/site.webmanifest">
    <link rel="mask-icon" href="./favicons/safari-pinned-tab.svg" color="#000000">
    <meta name="msapplication-TileColor" content="#fffefa">
    <meta name="theme-color" content="#ffffff">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <title>Телефонна будка</title>
    <link rel="stylesheet" href="./stories.css">
</head>
<body>
    
    <div class="wrapper">

        <header>
            <div class="hamburger-menu">
                <input id="menu__toggle" type="checkbox">
                <label class="menu__btn" for="menu__toggle">
                  <span></span>
                </label>
                <ul class="menu__box">
                    <li><a class="menu__item" href="./stories8.html">ПОПЕРЕДНЄ ОПОВІДАННЯ</a></li>
                </ul>
            </div>
            <div class="main-btn-container">
                <a href="./index.html">
                    <img src="./images/лого-removebg-preview.png" class="logo-img" alt="logo">
                </a>
            </div>
        </header>

        <!-- MAIN CONTENT -->
    <section class="main-content">
        <div class="main-sidebar">
            <a href="./stories8.html" class="episode-link">ПОПЕРЕДНЄ ОПОВІДАННЯ</a>
        </div>

        <div class="stories-container">
            <div class="stories-item">
                <div class="stories-title-container">
                    <div class="title-text-container">
                        <p id="stories1" class="stories-title">Телефонна будка</p>
                        <p class="annotations">Автор: Дмитро Чоботар</p>
                        <p class="annotations">
                        </p>
                    </div>
                    <img src="./images/stories9.jpg" class="stories-img" alt="">
                </div>
                <div class="stories-text-container">
                    <p class="stories-text">Ця історія починається з похорону. Трохи більше двох тижнів тому, я поховав свого єдиного сина...</p><p class="stories-text"> Одного разу він просто пішов, і не повернувся. Зник безвісти.</p><p class="stories-text"> З того дня пройшло вже більше пів року. І його оголосили загиблим. Щоправда, тіло так і не було знайдено. Ходять чутки, що його вкрав якийсь маніяк... Але це всього лише чутки.</p><p class="stories-text"> В день поховань я був сам не свій... Цілий день був до біса роздратований, і в той самий час цілковито пригнічений. На самих похованнях майже нікого не було... Дружина загинула від хвороби ще задовго до цього дня. Так само як і мої батьки... Але вони були вже дуже старими, тому це було неминуче. Так чи інакше, людей було мало, однак я все одно був радий такому кінцю. Вже краще я буду один, ніж у колі людей, котрим плювати на моє горе. Коли я стояв біля його пустої домовини, я відчував себе суцільно пригніченим...</p><p class="stories-text"> Дивлячись на неї, я відчував як разом з ним був похований і увесь мій колишній світ. Я залишився зовсім самотній. Після того, як я провів його в останню путь, я пішов додому. Мої друзі пропонували піти випити за сина, але в той момент, мені хотілося тільки спокою та тиші.</p><p class="stories-text"> Я відмовився та пішов додому. Там сів навпроти вікна поруч зі столом. Я просто дивився у вікно, спостерігаючи, як падає білосніжний сніг.</p><p class="stories-text"> Він повільно, немов тисячі маленьких пелюсток, падав на землю, тихо та безшумно приземлявся на твердий асфальт. Дув холодний вітер. Він тихо гудів, створюючи такий знайомий сніговий гул. Сніжинки заметушилися. Але вже не на землю, повільно, як раніше. Тепер вони наче випадали густим дощем, створюючи химерні форми та візерунки в сильних поривах вітру. Вітер загудів гучніше і став ще сильнішим. Всього декілька митей потому, сніг западав настільки сильно, що побачити за вікном хоч що-небудь було неможливо...</p><p class="stories-text"> Пройшло трохи часу. Сонце, як і зазвичай в таку пору року почало доволі швидко сідати. За вікном стемніло, здавалось, наче на вулиці вже глибока ніч, хоча на годиннику було не більше дев'ятої. Десь в цей момент я вирішив, що вже час йти спати. День був важкий і мені хотілося, щоб він якомога швидше скінчився... Я пішов у свою кімнату, ліг на ліжко, та заснув. Але спав я не довго. В ту ніч у мене було страшенне безсоння, я ще довго лежав в ліжку, і намагався заснути, але марно... Кожний мій сон був про мого сина і кожний з них закінчувався відвертими кошмарами. Так би і пройшла вся ніч, але дещо перервало мої спроби заснути. Це був телефонний дзвінок.</p><p class="stories-text"> Хтось вирішив подзвонити мені посеред ночі. Я неохоче встав і узяв телефон. Номер був невідомий, а на годиннику було рівно 3:00. Я декілька секунд стояв і підозріло, дивився на невідомий для мене номер. У відчаї намагався згадати, чи знаю його взагалі. Я перебирав в голові усі знайомі мені номери, але він не був схожий на жоден з них.</p><p class="stories-text"> Через декілька секунд сумнівів, я все ж вирішив підняти слухавку, і прикласти телефон до свого вуха.</p><p class="stories-text"> – Алло, — тихо та сонно промовив я. У відповідь я почув тільки гучний шум, зв'язок був просто жахливий, скоріше за все проблема була в погоді... Раптом в гучних поривах вітру я зміг почути слабкий голос.</p><p class="stories-text"> – Алло?</p><p class="stories-text"> Скрізь шум прохрипів до біса знайомий голос. Мені знадобилася всього одна мить, щоб впізнати його. Це був мій син!</p><p class="stories-text"> Голос був настільки тихий та спотворений, що розібрати його було майже неможливо.</p><p class="stories-text"> – Синку? Ти живий? Де ти, що стал...</p><p class="stories-text"> Зв’язок обірвався. В ту саму мить, я швидко, не втрачаючи ані секунди, передзвонив. Але у відповідь я почув тільки білий шум, котрий то і діло заглушував мої спроби догукатися до сина по той бік слухавки. Я вслухався в шум сподіваючись почути його голос знову. Чекав я довго: пройшло вже щонайменше пів години. Але він так нічого і не сказав...</p><p class="stories-text"> Зрештою, я втомився чекати. Я поклав слухавку та ліг спати. Настав ранок, мій телефон, як зазвичай, розривався від дзвону будильника, а я все лежав без будь-якого бажання йти на роботу. Чи варто й говорити, що я абсолютно не виспався.</p><p class="stories-text"> Через декілька хвилин лежання на ліжку таки знайшов в собі сили встати. Я вдягнувся, поїв та пішов на роботу. Все було, як завжди: зупинка, маршрутка, робота, дім. Звичайний день. Я навіть і не помітив, як він добіг свого кінця.</p><p class="stories-text"> Увесь час, з самого ранку та до вечора, я думав тільки про те, що сталося зі мною минулої ночі. Я був збентежений, намагався переконати себе, що це всього-на-всього сон, але, при величезному своєму бажанні, повірити в це мені так і не вдалося... Коли я прийшов до дому, то сів на ліжко й дістав телефон, щоб подзвонити туди знову.</p><p class="stories-text"> Проте, до мого здивування, номер був недійсним. Схоже той, хто мені дзвонив, вже змінив номер, клятий жартівник... В цей момент я нарешті заспокоївся, та заснув; після важкого робочого дня та безсонної ночі справді втомлюєшся. Як раптом мене знову розбудив телефонний дзвінок.</p><p class="stories-text"> І був він настільки надокучливим, що, не дивлячись на мій міцний сон, він мене все одно розбудив. Коли прокинувся і потер обличчя руками, я позіхнув і на автоматі подивився на механічний годинник на руці. 3:00. Деякий час я просто дивився на годинник, намагаючись прокинутися, і зрозуміти, що відбувається, через мить моя свідомість увімкнулася, і я почав щось пригадувати. Я підняв слухавку.</p><p class="stories-text"> Це був той самий номер що й вчора. І я знову почув цей жахливий шум, зовсім як у старих телевізорах, а крізь нього проривався тихий дитячий голос.</p><p class="stories-text"> – Батьку!</p><p class="stories-text"> Його голос так само як і раніше був ледь чутним серед цього шуму, але попри це, він був трішки розбірливішим аніж минулого разу.</p><p class="stories-text"> Він встиг сказати лише одне слово, після чого його голос знову розчинився в цьому нескінченному шумі. Декілька хвилин мій телефон хрипів та гудів, як раптом я почув його знову.</p><p class="stories-text"> – Це я!</p><p class="stories-text"> Не встиг він договорити, як зв’язок різко обірвався. Я вирішив передзвонити, але як і минулого разу, ніякого результату це не дало. Все, що я чув — білий шум.</p><p class="stories-text"> Я почекав пару секунд в надії на диво, але воно так і не сталося. Закінчивши дзвінок, телефон відклав в бік; сидів на ліжку і намагався переварити все, що сталося за ці кілька днів.</p><p class="stories-text"> Через деякий час я вирішив, що зараз ненайкращий час, щоб думати про це і краще лягти спати, щоб завтра бути хоча б трішки бадьорим. Так я і зробив, ліг на свою постіль і вмить заснув.</p><p class="stories-text"> Зранку мене, як і завжди, розбудив будильник. Коли я взяв телефон, щоб його вимкнути, помітив, що вчора, після тієї розмови, забув поставити його на зарядку. Заряджати його було вже пізно, тому я просто вимкнув його, щоб він дарма не витрачав батарею. Поставив його на зарядку та пішов чистити зуби. Після того, як закінчив, почав вдягатися. Після чого приготував собі сніданок. Поки пив чай, почув, як в спальні задзвонив телефон. Мені нічого не залишилося, окрім як піти й підняти трубку, залишив свій сніданок на потім. Я підійшов до телефону і підніс його до вуха.</p><p class="stories-text"> – Алло.</p><p class="stories-text"> - Привіт, татку, коли ти вже мене знайдеш?</p><p class="stories-text"> Це був він, це був мій син!</p><p class="stories-text"> – Скоро, зовсім скоро, але ти маєш сказати, де ти, і я знайду тебе!</p><p class="stories-text"> Десь в цей момент я згадав, що вже давно вимкнув телефон. Я відчув, як холод пробігся по всьому моєму тілу, а коліна почали мимоволі тремтіти.</p><p class="stories-text"> – Ти маєш чекати мого наступного дзвінка.</p><p class="stories-text"> Сказав він з відчутною посмішкою на губах. Тоді я різким рухом прибрав телефон від вуха і подивився на екран, він був вимкнений.</p><p class="stories-text"> Я був у жаху, не міг повірити, що таке можливо. Міцно стиснувши телефон в руці, поклав його в шухляду у своїй кімнаті. Швидко доїв свій сніданок і відправився на роботу. Залишив телефон вдома. В цей момент, я хотів втекти від нього, якомога далі.</p><p class="stories-text"> Я відчував, як сходжу з розуму...</p><p class="stories-text"> На щастя, на роботі він мені не дуже потрібен, тож залишити його було найкращим рішенням. Поки я їхав в маршрутці, всі мої думки були тільки про цей дзвінок; в цей момент я, як і завжди, дивився у вікно, спостерігав, як ходять люди: вочевидь вони були зайняті, кудись поспішали. Перед моїм обличчям пролітали будинки та дорожні знаки. Не встиг я озирнутися, як раптом, настала суцільна темрява.</p><p class="stories-text"> </p><p class="stories-text"> Я злякався, тому що не бачив далі власного носа! Всього мить потому, прислухавшись, я почув тихий гул, наче шумить вітер, а також ледь чутний, веселий сміх мого сина.</p><p class="stories-text"> Мій ніс та щоки почали відчувати легке поколювання від морозу та твердих сніжинок, що періодично прилітали у моє лице. Дихання стало важче, глибше. Я почав панікувати, як раптом пітьма почала сходити, відчуття, наче мої очі повільно почали звикати до темряви та вже починають розрізняти слабкі силуети. Ще трішки згодом, я почав розуміти, де знаходжусь, схоже це був якийсь...ліс? Чи щось типу того...</p><p class="stories-text"> Сміх мого сина став чіткішим та гучнішим. І раптом, я відкрив очі.</p><p class="stories-text"> Перед моїм обличчям було вже знайоме мені вікно маршрутки і люди, які кудись поспішають. Як я зрозумів, я трішки задрімав.</p><p class="stories-text"> Ще б пак, останні декілька днів я майже не висипаюсь, і немає нічого дивного в тому, що я сплю при будь-якій можливості.</p><p class="stories-text"> Так чи інакше, я зрозумів, що з цим треба щось робити. Тому вирішив після роботи поїхати до психіатра. Інакше я просто зійду з розуму.</p><p class="stories-text"> Дивлячись у вікно я зрозумів, що моя зупинка була вже недалеко, й швидко прийшов до тями та вийшов там де треба. Вийшовши з маршрутки, я пішов на роботу. Коли моя зміна закінчилася. Я, як і хотів, вирішив піти до психіатра. Я подзвонив, і він направив мене до себе на зустріч. Коли я приїхав, розповів йому про те, що сталося зі мною за останні пару днів.</p><p class="stories-text"> – Тож ви говорите, що чуєте голос свого померлого сина?–беземоційно спитав у мене лікар, перебираючи у руках всілякі медичні картки.</p><p class="stories-text"> – Так. В такі моменти мені здається, що я сходжу з розуму...</p><p class="stories-text"> Я промовив це майже шепотом, наче боявся власних слів.</p><p class="stories-text"> – Зрозуміло... Слухайте, хочу вас заспокоїти. Те що з вами відбувається– абсолютно нормально.</p><p class="stories-text"> Лікар зняв окуляри, і поклав їх на стіл, потім підняв очі та подивився на мене.</p><p class="stories-text"> – Люди часто після втрати близької людини переживають подібні відчуття. Їм навіть може здаватися, ніби померла людина десь поруч. Тож вам немає про що турбуватися, з часом все пройде саме по собі.</p><p class="stories-text"> – Тобто, все що зі мною відбувається– цілком природно?– непевно спитав я.</p><p class="stories-text"> – Абсолютно, тож не переймайтеся, все буде добре. Я співчуваю, що вам доведеться таке пережити.</p><p class="stories-text"> – Дякую лікарю...</p><p class="stories-text"> Закінчивши розмову я встав з-за столу і мовчки пішов. Мені не стало легше, проте тепер я знаю, що зі мною все добре, принаймні, зараз...</p><p class="stories-text"> Повернувшись, я був абсолютно спустошеним. В мене зникло будь-яке бажання працювати або жити. Проте я не міг здатися, я маю бути сильним.</p><p class="stories-text"> Повільно сідало сонце за вікном, сон все сильніше і сильніше затьмарював мій розум. </p><p class="stories-text"> Я пішов, почистив зуби. Потім вирішив помитися. Я набрав теплої води в складені долоні та, нахилившись над умивальником, плюснув нею у лице. Коли підняв голову, я неначе опинився в іншому вимірі.</p><p class="stories-text"> Тут варто трішки розповісти про саму кімнату. Перед моїм умивальником стояло невеличке дзеркало з підсвіткою згори. Справа від мене, знаходилася душова кабінка, а зліва – пральна машина.</p><p class="stories-text"> Але коли я підняв голову, нічого з цього поруч не було. Я бачив, як в дзеркалі перед моїм обличчям відбивалася вже не моя кімната, ні,– це був якийсь ліс. Загудів вітер, і пронизливий холод запопав мене зненацька.</p><p class="stories-text"> Я повернувся і побачив за своєю спиною стежку, яка вела вглиб цього дивного лісу.</p><p class="stories-text"> А також я почув тихий сміх свого сина. В цей момент я був ніби зачарований. Я повільно та обережно крокував стежкою, попри холод та хруст гілок, що гучно ламалися від кожного мого кроку.</p><p class="stories-text"> Я йшов вперед, крок за кроком, уважно прислухаючись до гулу вітру.</p><p class="stories-text"> Сміх ставав все ближче та ближче, але сина я не бачив. Як раптом, я об щось перечепився. і з гуркотом впав на землю.</p><p class="stories-text"> Вже за мить, я лежав на своїй твердій підлозі. Розплющивши очі, я побачив що знаходжусь у власному домі. Я роззирнувся.</p><p class="stories-text"> Все було, як і завжди, а перечепився я через поріг у ванну кімнату. Трішки повернувшись до тями, встав, як раптом згадав про свій телефон. Я відкрив шухляду, дістав його звідти, поставив на зарядку, і пішов спати.</p><p class="stories-text"> І знову дзвінок. Я вже зрозумів, що це був він, бо на моєму годиннику було вже рівно 3:00. Я вирішив проігнорувати дзвінок, тому що знав, що це всього-на-всього гра моєї втомленої уяви, і скоро вона скінчиться.</p><p class="stories-text"> Але час минав, а телефон все дзвонив і дзвонив. Зрештою, я не витримав і вирішив встати, щоб підняти слухавку. Взяв телефон, як і очікував, почув голос свого сина</p><p class="stories-text"> – Я загубився...– тихо промовив він, прориваючись крізь шум. Його голос був вже досить розбірливим і зрозуміти його було майже не складно, звук ставав чистіший та чіткіший. А шум став ще тихіше та непомітніше. Я продовжив слухати.</p><p class="stories-text"> – І мені дуже страшно... Я десь у л...</p><p class="stories-text"> Раптово, дзвінок обірвався. В цей момент я не витримав і зірвався. Я почав нестримно кричати в телефон, так, ніби дзвінок ще продовжувався.</p><p class="stories-text"> Ще декілька секунд я голосив, задаючи питання, а інколи й ображаючи людину по той бік телефону в надії почути хоч що-небудь, але марно...</p><p class="stories-text"> Зрештою я зі злістю відкинув від себе телефон просто на ліжко.</p><p class="stories-text"> Я закрив обличчя руками та декілька секунд сидів у такому положенні, щоб хоч трішки заспокоїтися.</p><p class="stories-text"> В підсумку я прибрав руки, і ліг на ліжко. Трішки полежавши, повернув голову і подивився на телефон, який лежав неподалік від мене. Я вирішив передзвонити, як раптом, трубку зняли.</p><p class="stories-text"> </p><p class="stories-text"> – Я всередині телефонної будки,– шепотом промовив мій син, і в ту ж саму мить, я знову перемістився в цей таємничий ліс.</p><p class="stories-text"> Холод та вітер вже не лякав мене, я зрозумів, що це були видіння які ведуть мене до мого сина. Просто зараз я стояв посеред лісу і бачив стежку, що вела навпростець до червоної, старої телефонної будки, всередині якої стояв мій син і тримав трубку біля вуха.</p><p class="stories-text"> Озирнувшись, раптом, усвідомив, де я стою! Це була галявина, наша галявина, на яку ми, задавалося, ще не так давно ходили всією сім'єю. Не дивно, що він пішов саме сюди, але що тут робить ця будка? А, втім, неважливо! Головне, що я знайшов свого сина! Раптом видіння пройшло і я знову сидів у своїй кімнаті, а на годиннику було рівно 3:00.</p><p class="stories-text"> Я миттю, не втрачаючи ні секунди підскочив і почав вдягатися, накинув на себе все, що потрапило під руку, і вибіг; на вулиці був дикий холод, було очевидно, що зовсім скоро почнеться заметіль, але мене це не хвилювало.</p><p class="stories-text"> Я вибіг на вулицю і підбіг до стоянки з таксі, щоб хтось із таксистів підвіз мене до лісу, але ніхто з них не погодився поїхати в таку погоду.</p><p class="stories-text"> – Чорт би вас побрав...– розлючено промовив я.</p><p class="stories-text"> Я і сам піду! Я знайду свого сина, навіть якщо доведеться замерзнути на смерть!</p><p class="stories-text"> Я в ту ж мить побіг в сторону лісу, на щастя шлях був не довгий.</p><p class="stories-text"> Прийшовши до лісу і вийшовши на стежку, я кинувся вглиб нього; холодний вітер пронизував мене до кісток, а сніг замітав сліди.</p><p class="stories-text"> Я йшов вперед, попри завірюху, яка дула мені прямо в обличчя.</p><p class="stories-text"> А мої ноги замітало снігом, через що, кожний наступний крок був складніше попереднього.</p><p class="stories-text"> Я ще ніколи в житті не бачив настільки сильної завірюхи, як ця. Врешті-решт, через декілька болісних хвилин ходіння та орієнтування на місцевості, я врешті знайшов те саме місце, яке так давно шукав.</p><p class="stories-text"> А ось і вона. Дивлячись вперед, я побачив як між сніжинками, ніби у тумані, стояла червона телефонна будка з навстіж відкритими дверима, неначе сильний вітер її абсолютно не хвилює.</p><p class="stories-text"> Всередині неї горіло яскраве тепле світло. Всередині було абсолютно чисто, не дивлячись на сильну завірюху, і на те, що вона знаходиться в лісі. Сина в середині вже не було, але був телефонний дзвінок. Хтось дзвонив на цей старий телефон, і я був впевнений, що дзвінок адресований мені.</p><p class="stories-text"> Я з зусиллями пробрався крізь утворені тільки що кучугури зі снігу, щоб зайти в будку і взяти трубку. Через деякий час я таки зайшов всередину і закрив за собою двері.</p><p class="stories-text"> </p><p class="stories-text"> Всередині неї було на диву тепло та затишно. Я обтрусив ноги від снігу, і трішки потер руки, щоб зігріти їх перед тим, як взяти трубку цього старого телефону.</p><p class="stories-text"> Подивившись на цифри, я помітив, що всі вони припали пилюкою. Точніше, майже всі. Частина з них були чистими, так наче хтось їх вже набирав. Але найцікавіше, що із всіх цих цифр можна було набрати мій номер. Я підняв трубку.</p><p class="stories-text"> – Алло?– невпевнено промовив я.</p><p class="stories-text"> – Вітаю, татку, все ж ти мене знайшов,– з посмішкою промовив голос мого сина.</p><p class="stories-text"> – Знайшов? Але...де? Я тебе не бачу.</p><p class="stories-text"> –Тут. Увесь цей час, я був тут. Але не бійся, зовсім скоро ми зустрінемося. Залишилося недовго.</p><p class="stories-text"> Гудок. Як тільки я почув ці слова, в ту ж мить до мене прийшло усвідомлення.</p><p class="stories-text"> –Це пастка!</p><p class="stories-text"> Крикнув я, і кинувся до дверей телефонної будки, щоб відкрити її. Але вона не піддалася, наскільки б сильно я не намагався.</p><p class="stories-text"> – Закрито...</p><p class="stories-text"> Я почав стукати у вікна на дверях, в надії розбити хоча б одне з них. В хід йшло все: ноги, руки, лікті та навіть коліна, але все марно. Я бився у двері, немов у передсмертних конвульсіях, намагаючись зробити хоч що-небудь.</p><p class="stories-text"> Я намагався кричати, але двері та тверді вікна приглушували мої крики. Але навіть якби двері були з картону, я ж в лісі... На додачу, ще й посеред ночі. Навряд хтось мені допоможе...</p><p class="stories-text"> Я вже було впав у відчай, як раптом відчув щось дивне. Все в будці почало трястися, я виглянув у вікно, щоб зрозуміти, що відбувається.</p><p class="stories-text"> Я декілька хвилин дивився на вулицю, намагаючись зрозуміти, що сталося. Як раптом помітив, що я опинився трішки нижче, ніж раніше.</p><p class="stories-text"> Все правильно: будка почала закопуватися в землю разом зі мною!</p><p class="stories-text"> Повільно, але впевнено, вона неначе тонула в сипучих пісках.</p><p class="stories-text"> Я почав кричати й бити у двері з подвійною силою. В мені продовжувала жити надія на порятунок.</p><p class="stories-text"> Але через деякий час я почав відчувати сильну втому. Але винні були не мої спроби вибратися, зовсім ні. Дихати ставало все важче і важче. Я почав потроху задихатися.</p><p class="stories-text"> Двері були настільки сильно закриті, що навіть повітря не потрапляло всередину. А те, що всередині, вистачало зовсім ненадовго.</p><p class="stories-text"> Я почав відчувати сонливість. Мої удари та крики ставали все тихішими, слабшими.</p><p class="stories-text"> А будка продовжувала повільно занурюватися під землю.</p><p class="stories-text"> Десь в цей момент я вже зовсім зневірився. Кисню майже не залишилося, а будка була вже більше ніж на половину під землею.</p><p class="stories-text"> Схоже, це кінець. Я сів у кутку, закинувши голову. Мені було погано, я намагався боротися зі сном, але він був сильнішим за мене. Я відчув себе мухою в сітці павука.</p><p class="stories-text"> Темрява...</p><p class="stories-text"> </p><p class="stories-text"> Подейкують, що таку саму будку, бачили й в інших місцях цього лісу. Не знаю, чи правда це, чи ні, але... Впевнений, що я був не останньою її жертвою.</p><p class="stories-text"> Можливо, просто зараз, у вашому лісі, десь у його найглибшій гущавині, вона вас чекає, і повірте мені на слово, ви самі зробите свій останній крок...</p><p class="stories-text"> </p>
                </div>
            </div>

        </div>
    </section>

    <footer>
        <div class="footer-container">
            <p class="annotations">Все захищено авторськими правами - Журнал "Аполог"</p>
        </div>
    </footer>

    </div>

</body>
</html>