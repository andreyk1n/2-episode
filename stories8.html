<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="apple-touch-icon" sizes="180x180" href="./favicons/">
    <link rel="icon" type="image/png" sizes="32x32" href="./favicons/favicon-32x32.png">
    <link rel="icon" type="image/png" sizes="16x16" href="./favicons/favicon-16x16.png">
    <link rel="manifest" href="./favicons/site.webmanifest">
    <link rel="mask-icon" href="./favicons/safari-pinned-tab.svg" color="#000000">
    <meta name="msapplication-TileColor" content="#fffefa">
    <meta name="theme-color" content="#ffffff">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <title>Пригода</title>
    <link rel="stylesheet" href="./stories.css">
</head>
<body>
    
    <div class="wrapper">

        <header>
            <div class="hamburger-menu">
                <input id="menu__toggle" type="checkbox">
                <label class="menu__btn" for="menu__toggle">
                  <span></span>
                </label>
                <ul class="menu__box">
                    <li><a class="menu__item" href="./stories9.html">НАСТУПНЕ ОПОВІДАННЯ</a></li>
                    <li><a class="menu__item" href="./stories7.html">ПОПЕРЕДНЄ ОПОВІДАННЯ</a></li>
                </ul>
            </div>
            <div class="main-btn-container">
                <a href="./index.html">
                    <img src="./images/лого-removebg-preview.png" class="logo-img" alt="logo">

                </a>
            </div>
        </header>

        <!-- MAIN CONTENT -->
    <section class="main-content">
        <div class="main-sidebar">
            <a href="./stories9.html" class="episode-link">НАСТУПНЕ ОПОВІДАННЯ</a>
            <a href="./stories7.html" class="episode-link">ПОПЕРЕДНЄ ОПОВІДАННЯ</a>
        </div>

        <div class="stories-container">
            <div class="stories-item">
                <div class="stories-title-container">
                    <div class="title-text-container">
                        <p id="stories1" class="stories-title">Пригода</p>
                        <p class="annotations">Автор: Крістіна Волкова</p>
                        <p class="annotations">
                        </p>
                    </div>
                    <img src="./images/stories8.jpg" class="stories-img" alt="">
                </div>
                <div class="stories-text-container">
                    <p class="stories-text">День видався напрочуд гарний, і Марк, що провів весь ранок тиняючись по квартирі, вийшов нарешті на прогулянку. На сусідній вулиці розгорнули ярмарок, де можна було придбати кришталеві чарки, що звабливо ніжилися на сонці, вази найвитонченіших форм та металеві квіти. Попри непотрібність таких речей, розглядати їх було цікаво. Він повільно, наче в трансі, плив вулицею, яка вже почала пропонувати також вигадливу домашню випічку і свіжу зелень, коли його погляд стикнувся з перешкодою – пустим прозорим кіоском. Віконце було прочинене, і він автоматично зазирнув усередину. Зненацька звідти пролунало питання:</p><p class="stories-text"> – Вам щось підказати? – Марк відсахнувся і простодушно відповів:</p><p class="stories-text"> – А ви де?</p><p class="stories-text"> – Я у кіоску, – засміявся голос.</p><p class="stories-text"> Марк всунув голову у віконце, але чиясь рука м'яко відштовхнула його лоб.</p><p class="stories-text"> – Ні, спочатку сплатіть.</p><p class="stories-text"> – Але що ви продаєте?</p><p class="stories-text"> – Пустку.</p><p class="stories-text"> – Що, пробачте? – перепитав Марк.</p><p class="stories-text"> – Ви все правильно почули, пустку.</p><p class="stories-text"> – О, це новий вид підприємництва.</p><p class="stories-text"> – А все нове приваблює, чи не так? – спитав голос.</p><p class="stories-text"> – Ви хочете, щоб я погодився придбати пустку?</p><p class="stories-text"> – А ви хіба не хочете того самого?</p><p class="stories-text"> Марк усміхнувся у вуса. Він був невисоким трохи розповнілим чоловіком сорока семи років, в сірій мішкуватій куртці, з якої стирчав неясного кольору светр, прикриваючи зелений в білу крапку ремінь з недбало проколотими дірками, з яких він здатен був використовувати лише останню; кишенями, переповненими різним мотлохом типу гайок та шнурків, які він забував викласти приходячи з роботи; з плямами від брудних рук. Він обернувся на нарядну сонячну вулицю, по якій підстрибом бігла дівчинка, тягнучи маму за рукав пальто, нив безпритульний собака, зазираючи продавчиням у вічі, зривалися з дахів голуби і сяяла біжутерія у вухах дівчат-підлітків, і йому захотілося чогось веселого і бентежного. Він пустотливо запитав:</p><p class="stories-text"> – А скільки коштує?</p><p class="stories-text"> – Недорого, сто гривень за пів години.</p><p class="stories-text"> – То ви її здаєте в оренду? – засміявся він.</p><p class="stories-text"> – Як же продати пустку? – резонно відмітив голос.</p><p class="stories-text"> Марк знову обернувся та підняв очі на кіоск – на ньому честь по честі було надруковано ім'я підприємця та назва району. Він махнув головою, як роблять батьки, погоджуючись купити дитині пластмасову голову крокодила чи китайський брелок із кішкою, в якої вже майже відвалилася голова, і відповів:</p><p class="stories-text"> – Добре, покажіть її мені.</p><p class="stories-text"> – З вас сто гривень, – відповів голос буденно, наче пропонував набрати пакет томатів.</p><p class="stories-text"> Марк порився у своїй бездонній кишені і вполював сотку. Піднявши її до віконця, він незграбно посунув її у пустий кіоск. Вона зникла, наче її засмоктала чорна діра. Одночасно бокові двері кіоску прочинилися.</p><p class="stories-text"> – То як, ви заходите? –поцікавився голос. – Час іде.</p><p class="stories-text"> – То мені зайти усередину? – дурнувато перепитав Марк.</p><p class="stories-text"> – Було б непогано, – глузував голос.</p><p class="stories-text"> Марк підійшов до прозорих дверей і невпевнено ступив у кіоск. Там дійсно було пусто.</p><p class="stories-text"> – То ви де? – запитав Марк, задерши голову і виглядаючи камеру.</p><p class="stories-text"> – Ось тут я, – холодна рука провела по його щоці, ніби обтрушуючи її від бруду.</p><p class="stories-text"> Маркове серце на секунду перестало битися, а потім застукало шалено, ніби ця рука підняла його у повітря і зіштовхнула з кам'янистого схилу.</p><p class="stories-text"> – Це як? – спитав Марк, широко розкриваючи очі, наче повіки йому заважали.</p><p class="stories-text"> – Пустка, – констатував голос. – Вам залишити тіло чи прибрати?</p><p class="stories-text"> – Прибрати тіло? – перепитав Марк.</p><p class="stories-text"> – Ну ось так, – сказав голос. – Торкніться себе.</p><p class="stories-text"> Марк підняв руку до щоки, але не відчув ні руки, ні щоки.</p><p class="stories-text"> – Це регулюється, але так картина виходить повнішою, – сказав голос монотонно, ніби студент, що вчив престарілого лектора користуватися обладнанням. – Можна ще додати тишу, якщо хочете.</p><p class="stories-text"> – Не хочу! – заволав Марк, але було вже пізно. Його голос зник наче його ніколи й не було. Залишились тільки очі, хоча, стоп, їх він теж загубив. Залишилось бачення: залитої сонцем вулиці через скляну стіну – безпритульний пес тикався у неї вологим носом, він бачив його вдих і видих – гармонійні рухи, що супроводжують прозоре повітря з легким запахом диму до спраглих легень. Собака повернувся і розслаблено влігся на землю – хутро зім'ялося і повільно змінювало візерунок, сповзаючи по склу.</p><p class="stories-text"> Відірвавши погляд від тварини, він побачив перспективу вулиці – люди йшли, заклопотані власними справами, жестикулювали і відкривали роти у розмовах, яких Марк не чув. Раптом бачення зникло, наче його видерли з рук, і велика втрата заповнила приміщення, розмір якого він іще пам'ятав, чи то йому здавалося. Він стояв у безколірній і безгучній пустці.</p><p class="stories-text"> – Час вийшов, – голос виник одночасно з грубим поштовхом у спину, з яскравою до нудоти сумішшю кольорів, з асфальтом, що здер йому долоні до крові, з важкістю власного тіла, з пащею собаки, що оглушливо гавкала, бризкаючи слиною. Він, хапаючи ротом повітря, схопив собаку в обійми й самозабутньо куйовдив його світло-коричневе кудлате хутро, мугикаючи щось під ніс і розгойдуючись.</p><p class="stories-text"> – Боже, тільки полудень, а вже п'яний, – сказала якась жінка.</p><p class="stories-text"> </p>
                </div>
            </div>

        </div>
    </section>

    <footer>
        <div class="footer-container">
            <p class="annotations">Все захищено авторськими правами - Журнал "Аполог"</p>
        </div>
    </footer>

    </div>

</body>
</html>