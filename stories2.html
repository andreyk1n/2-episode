<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="apple-touch-icon" sizes="180x180" href="./favicons/">
    <link rel="icon" type="image/png" sizes="32x32" href="./favicons/favicon-32x32.png">
    <link rel="icon" type="image/png" sizes="16x16" href="./favicons/favicon-16x16.png">
    <link rel="manifest" href="./favicons/site.webmanifest">
    <link rel="mask-icon" href="./favicons/safari-pinned-tab.svg" color="#000000">
    <meta name="msapplication-TileColor" content="#fffefa">
    <meta name="theme-color" content="#ffffff">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <title>Вовкулака</title>
    <link rel="stylesheet" href="./stories.css">
</head>
<body>
    
    <div class="wrapper">

        <header>
            <div class="hamburger-menu">
                <input id="menu__toggle" type="checkbox">
                <label class="menu__btn" for="menu__toggle">
                  <span></span>
                </label>
                <ul class="menu__box">
                  <li><a class="menu__item" href="./stories3.html">НАСТУПНЕ ОПОВІДАННЯ</a></li>
                  <li><a class="menu__item" href="./stories1.html">ПОПЕРЕДНЄ ОПОВІДАННЯ</a></li>
                </ul>
            </div>
            <div class="main-btn-container">
                <a href="./index.html">
                    <img src="./images/лого-removebg-preview.png" class="logo-img" alt="logo">
                </a>
            </div>
        </header>

        <!-- MAIN CONTENT -->
    <section class="main-content">
        <div class="main-sidebar">
            <a href="./stories3.html" class="episode-link">НАСТУПНЕ ОПОВІДАННЯ</a>
            <a href="./stories1.html" class="episode-link">ПОПЕРЕДНЄ ОПОВІДАННЯ</a>

        </div>

        <div class="stories-container">
            <div class="stories-item">
                <div class="stories-title-container">
                    <div class="title-text-container">
                        <p id="stories1" class="stories-title">Вовкулака</p>
                        <p class="annotations">Автор: Галина Курдюмова</p>
                        <p class="annotations">
                        </p>
                    </div>
                    <img src="./images/stories2.jpg" class="stories-img" alt="">
                </div>
                <div class="stories-text-container">
                    <p class="stories-text">- Не пущу! – Килина, міцна жінка середніх років, стала на дверях, розчепирівши руки. – Тільки через моє мертве тіло ти переступиш цей поріг!</p><p class="stories-text"> Вуглина стояла перед нею, скорботно зціпивши пальці, невисока, худа, мов дошка, у своєму незмінному темному лахмітті. Глибокі зморшки не раз перекреслили її обличчя, бо було їй років більше, ніж кому іншому у племені, і тільки очі, пронизливі блакитні очі видавалися молодими.</p><p class="stories-text"> - Я прийшла не воювати з тобою, Килино. Я прийшла з миром.</p><p class="stories-text"> - Я знаю, чом ти прийшла, Вуглино! Я не віддам тобі сина!</p><p class="stories-text"> - Ти не розумієш...</p><p class="stories-text"> - Все я розумію! Ти хочеш забрати Слава, перетворити на вовка!</p><p class="stories-text"> - Килино, послухай...</p><p class="stories-text"> - Ні!</p><p class="stories-text"> - Просто послухай. Я дивилася у плесо. Я бачила, що діється, і знаю, що буде...</p><p class="stories-text"> - Це мене не стосується!</p><p class="stories-text"> - Це стосується усіх. Темний ворог вже вирушив у путь на своїх драконах*. Драконів більше, ніж пальців на руці, а на своїх мапах вони відмітили наш край! Вже нагострені списи, наточені бойові сокири та мечі. Готове зілля, що перетворить варягів* на диких звірів, які знищать наші поля, спалять будинки, заберуть дівчат та жінок у полон, а останніх вб’ють...</p><p class="stories-text"> - Ми можемо заховатися у лісах!..</p><p class="stories-text"> - Навіть, якщо вдасться це, то повернемось ми на згарище, а зима вже не за горами. Однаково люди перемруть від голоду та морозів! Нам потрібна допомога богів! Якби ж то старий Лют був живий... Та він прожив довге, гідне поваги життя, він боронив ще наших дідів! Тепер ми беззахисні, і нам потрібен новий Вовкулака.</p><p class="stories-text"> - Тільки не Слав! Візьми когось іншого! Навіть за конами ти не маєш права забирати у матері єдиного сина! Годувальника... </p><p class="stories-text"> - Я ж не на смерть його забираю!..</p><p class="stories-text"> - А що то, як не смерть? Він вже не буде людиною!..</p><p class="stories-text"> - Усе людське залишиться при ньому, ще й більше отримає. Це – дар, а не прокляття. Як ти не зрозумієш? Слав отримає доступ до потаємних знань, зможе говорити з богами, берегтиме наше плем’я, матиме повагу та шану від одноплемінників!</p><p class="stories-text"> - То віддай усі ті дари іншому! Я хочу няньчити онуків, дітей, а не вовченят!</p><p class="stories-text"> - Ти ж знаєш, Килино. Інший навряд чи виживе, а якщо й виживе, то навряд чи зможе побороти звірину половину, а у нас нема вже часу. </p><p class="stories-text"> Жінка відкрила рота, щоб знов заперечити, та стара відунка перебила її:</p><p class="stories-text"> - Килино, ти знаєш, що Слав народився з вовчою шерстю, я сама викочувала її, зглянувшись на твої сльози, щоб він ріс звичайним хлопчиськом. Тепер шкодую, що пожаліла тебе. Вовча кров! Треба було вчити Слава з дитинства, готувати до того, заради чого він народився!</p><p class="stories-text"> - Ні! Ні! </p><p class="stories-text"> - Сьогодні я прийшла одна, та завтра усі поселяни будуть перед твоїми дверима, бо лише у твоєму синові наше спасіння!</p><p class="stories-text"> Відунка розвернулася і пішла геть, а Килина без сил посунулася спиною вниз по дверях, впала на коліна і заридала, затуливши очі долонями.</p><p class="stories-text"> * * *</p><p class="stories-text"> - Я все чув, - мовив Слава, худорлявий юнак з різкими рисами та світло-горіховими, мало не жовтими очиськами, якому нещодавно виповнилось вісімнадцять.</p><p class="stories-text"> - Ти мав спати... – Мати дивилась на сина і мов надивитися не могла. Звідки в ньому та вовча кров? Батько був самим звичайним лісорубом із сусіднього племені, прожив недовго, придавлений підрубаним деревом. </p><p class="stories-text"> Юнак покачав головою:</p><p class="stories-text"> - Стара Вуглина права.</p><p class="stories-text"> - Ні. Вона має взяти когось іншого, із сім’ї, де багато синів! Вона не має права забирати єдиного!..</p><p class="stories-text"> - Мамо...</p><p class="stories-text"> - Не хочу нічого слухати, - Килина вже совала у заплічну сумку одяг та харчі. – Ти зараз же підеш звідси... Провідаєш родичів з батькового боку. І повернешся лише тоді, коли варяги підуть з нашої землі!</p><p class="stories-text"> - Мамо, я тебе не залишу!..</p><p class="stories-text"> - Зі мною нічого не станеться! Підемо у ліси, ніхто у хащах нас не знайде. А потім повернемось і будемо відбудовувати поселення.</p><p class="stories-text"> Килина важко пересувалася по хаті, збираючи речі, бо минулого року в зимову слизоту зламала ногу, куди їй тікати від ворогів? Якщо Стас піде, то матір живою вже не побачить.</p><p class="stories-text"> - Я не піду, мамо!</p><p class="stories-text"> - Ти не можеш мене не послухати! Я – твоя мати, і я наказую!</p><p class="stories-text"> Слав покусав губи та прийняв з рук матері сумку. Вона поривчасто потягнулася до нього, поцілувала у лоба, помовчала, а очі, очі все говорили, все, про що мовчала вона. - Йди, - нарешті видавила із себе Килина. – Йди...</p><p class="stories-text"> * * *</p><p class="stories-text"> Слав пішов, та не в далеке поселення до родичів, а до Красави, до якої збирався на свята засилати сватів. Пошкрібся у віконце, затягнуте бичачим міхуром, вона й вийшла за хату.</p><p class="stories-text"> Невисока, ладненька уся, мов лісова ягода, солодкі губи, зелені очі, така манлива, така своя. Слав дивився на дівчину та милувався. Русі коси, заплетені синіми стрічками, стікали по грудях, схованих за тонкою сорочкою. Красава потягнулася своїми губами-ягодами, готуючись до поцілунку, та Слав зупинив її, хоч і хотілося притиснути тепле живе тіло до себе, розчинитися у п’янких цілунках.</p><p class="stories-text"> - Стривай.</p><p class="stories-text"> - Що?</p><p class="stories-text"> - Красаво, ти вже чула про варягів?</p><p class="stories-text"> - То й що? Стара Вуглина щось надумає. Вже десятки років наш край не бачив загарбників!</p><p class="stories-text"> - Бо Лют оберігав. А тепер його немає.</p><p class="stories-text"> - Та Вуглина є, вона знатна відунка, щось надумає.</p><p class="stories-text"> - Вже надумала. Вона хоче з мене зробити Вовкулаку на заміну дідові Люту. </p><p class="stories-text"> - Що-о?! Стривай... Чом ти?</p><p class="stories-text"> - Каже, що у мені вовча кров є. Інший може просто не вижити, чи не зможе побороти звірину половину...</p><p class="stories-text"> - А ти зможеш?</p><p class="stories-text"> Юнак знизав плечима:</p><p class="stories-text"> - На мене більше надії.</p><p class="stories-text"> Красава спохмурніла, немов темна хмара наколися на ясні очі. </p><p class="stories-text"> - Мати звеліла, щоб я йшов до батькової рідні. Але ж, якщо я піду, то інші можуть загинути. Мати, ти...</p><p class="stories-text"> - Ми можемо заховатися у хащах... - зовсім, як Килина, мовила розгублено дівчина.</p><p class="stories-text"> - А потім замерзнути навіки, коли прийде зима? Коли вороги спалять усе, ми не встигнемо відбудувати хати, запастися дровами. І ми залишимось зовсім без їжі. Ніхто не переживе холоднечу...</p><p class="stories-text"> Красава притулилася до грудей Слава щокою, обвила його руками, мов лоза. Росяні краплі заблищали у куточках очей, та вона не дала їм волі.</p><p class="stories-text"> - То що ти вирішив, Славо?</p><p class="stories-text"> - ...Піду до Вуглини... Сам... А там хай буде, що буде... Тож хочу тобі повернути твоє слово. Чи загину, чи стану Вовкулакою, та ти будеш вільна. Вибереш собі іншого парубка...</p><p class="stories-text"> - Дурню! – стукнула Славу своїми маленькими кулачками у груди Красава: - Дурню! Чом би я мала тебе кидати? То й що, як Вовкулакою будеш? Ти ж не весь час вовком бігатимеш, будеш і людиною, то й я поряд із тобою...</p><p class="stories-text"> - Красаво, мої діти матимуть вовчу кров! Чи хочеш ти того? Мати, он, сказала, що хоче няньчити хлопчиків та дівчаток, а не вовченят!</p><p class="stories-text"> - А мені однаково! Я любитиму їх, як і тебе! – обійняла міцно, та враз відхилилася, глянула грайливо: - Та, коли хочеш матері вгодити, то маємо зараз попіклуватись, щоб бодай старшенький був не вовчиком...</p><p class="stories-text"> Слав одразу й не зрозумів, про що натякала Красава, та коли вона потягла його до сінника та почала торкатися пестливо, і сам ніби прокинувся, почав відповідати на пестощі, викинувши із голови усі негаразди...</p><p class="stories-text"> * * *</p><p class="stories-text"> - Я знала, що ти прийдеш, - стара відунка дивилася на юнака і думала, що вона не прогадала, він сильний духом, не втік від відповідальності, хоч і видно, що страхається майбутнього, та все ж йде йому назустріч. Буде гідна заміна Лютові, якщо... якщо не зірветься після першого перетворення, якщо повернеться до людської подоби. </p><p class="stories-text"> А от те, що за ним майне тендітна постать Красави, було неочікувано. </p><p class="stories-text"> - Ти що тут забула? – запитала строго. </p><p class="stories-text"> - Я маю бути поряд!</p><p class="stories-text"> Сміливиця. Ніс задирає, хоч і жижки трусяться. </p><p class="stories-text"> - Не злякаєшся? Не завадиш?</p><p class="stories-text"> - Ні! – твердо, а потім пошепки: - Він же повернеться до нас?..</p><p class="stories-text"> - Маю сподівання... </p><p class="stories-text"> - Я хочу бути певна!</p><p class="stories-text"> - Ніхто не може бути певним... Втім, розплети косу, мені знадобиться твоя стрічка. Тобі, однаково, прийдеться дві коси в одну сплітати, я вже бачу*...</p><p class="stories-text"> * * *</p><p class="stories-text"> Красава мов застигла та оніміла, поки відунка проводила старовинний обряд, що перетворював людину у Вовкулаку, лише зелені очі, круглі, мов озерця, дивилися на дійство, що відбувалося перед нею. І ось вже замість коханого Слави перед нею б’ється дикий звір, переляканий, мабуть, ще більше, зривається з місця і зникає у темряві нічного лісу. Лише синя стрічка, зав’язана на вовчому тілі, майнула перед очима...</p><p class="stories-text"> - Знайди Волха! – кричала йому услід відунка.</p><p class="stories-text"> * * *</p><p class="stories-text"> Земля кидалась під ноги, та він не бачив ніг, тільки великі сірі лапи з пазурами. Кущі та трави били по плечам та голові. Мізки заполонили запахи та звуки, яких не було раніше. Здавалось, що увесь світ став догори дригом. Кожен порух відзивався такою ломотою у тілі, що не хотілося й рухатись, та він біг, біг, намагаючись втекти. Від кого? Від себе? Від себе не втечеш... Незважаючи на ніч, все стало чітким, хоч і чорно-білим. Світ неначе насміхався над ним. Чи він таким і повинен бути? Може, то раніше він був сліпий та глухий? Нарешті, вже вибившись із сил, він зумів зупинитись.</p><p class="stories-text"> Хто я? Де я?</p><p class="stories-text"> Світ навколо був живий. Він відчував, де під землею шаруділи миші чи, навіть, хробаки. Де посапував у півсні полохливий заєць, забившись у густі чагарники. Де у гніздах чи дуплах ночували птахи. Він чув білку і борсука, бобра коло запруди и сича на верхівці дуба, своїх родичів удалині і стадо оленів неподалеку, сім’ю диких кабанів коло озера і рибу, що плескалася в глибині. І це було так... незвично... І це було так... по-справжньому...</p><p class="stories-text"> Чув він і людей, багато людей у своїх низьких домівках з глини та дерева. «Люди – небезпека» - майнуло в голові, та вони здебільшого спали, бо дивні, чомусь сплять у найприємніший час. Дивно, та були серед тих людей і знайомі, і вони не спали. Навіть здалеку відчувався їх біль, страх, турбота. Турбота про... нього? Та чом?</p><p class="stories-text"> І ніби блискавкою майнуло у голові.</p><p class="stories-text"> - Варяги йдуть на своїх драконах...</p><p class="stories-text"> - Ти маєш стати новим Вовкулакою...</p><p class="stories-text"> - Попрохай допомоги у богів!</p><p class="stories-text"> - Врятуй своє плем’я!</p><p class="stories-text"> Ніби почув думки тих дивних двоногих істот, що зараз не сплять, а турбуються про нього... Своє плем’я? Так, не плем’я сіромах, а людське, бо і він не дикий звір, а людина. Ні, вже не людина. Вовкулака-охоронець.</p><p class="stories-text"> Він спробував відсторонитися від усіх тих запахів та звуків, що не давали спокою, від болі у м’язах та суглобах, і потягнутися серцем угору, туди, де живуть невидимі на землі боги.</p><p class="stories-text"> І хтось відгукнувся. Він побачив могутнього справного воїна. Бог-перевертень, втілення мужності та бойової люті. Красень-богатир на вогненому коні, у міцній кольчузі та золотому шоломі, на поясі – сяючий меч богатирський та здоровенна булава, бог-воїн, бог-чаклун. Скакав він вирієм, та, почувши поклик, зупинився, прислухався, і ніби простяглася доріжка між двома світами.</p><p class="stories-text"> - Ти хто? – голос був схожий на відлуння грому.</p><p class="stories-text"> - Я? Ніхто, - вовк ніяк не міг згадати своє ім’я, та пам’ятав, що має попрохати бога про допомогу. – Допоможи...</p><p class="stories-text"> В голові майнуло поселення понад річкою, стада, золотисті поля жита, що ось-ось прийде час косити... І драккари, повні озброєних до зубів кремезних бородатих воїнів. </p><p class="stories-text"> - Он воно що, - прошепотів Волх, мовби побачив ту картину. – А ти, значить, новий Вовкулака, заміна старому Люту?</p><p class="stories-text"> - Ти захистиш моє плем’я? – запитав вовк, слова народжувались у голові і отримували життя, навіть рухати пащею не було потреби. </p><p class="stories-text"> - Так, я прийду зі своїм військом. Буде з нами і старий Лют, який вже зайняв почесне місце серед моїх воїнів...</p><p class="stories-text"> - Я стану з вами поруч...</p><p class="stories-text"> - О, ні, мій юний друже. Тобі ще вчитися та вчитися. Ти зможеш побачити бій, та до лав мого війська станеш лише коли завершиш свій земний шлях. Та до того ще далеко, ми ще зустрінемось з тобою не раз.</p><p class="stories-text"> Картина зблякла, та замість неї з’явилась нова, бо для богів не має значення час. Моторошні кораблі з драконячими головами... Страшні воїни, очі яких світяться люттю... Брязкіт зброї... Мирний берег, що тріпоче під чоботами загарбників... І наче з небес летить зграя вовків, яких веде найбільший, найстрашніший, Волх-перевертень. Тисячі вовків-воїнів накидаються на ворогів, і це – моторошне видовище. Кров ллється рікою, замулюючи чисті води. Частини тіл та зброї розлітаються в усі боки. Дикі крики відчаю та болю котяться простором. Час немов зупинився... Важко зрозуміти, довго чи коротко тривав бій, та ось вовча зграя за своїм вожаком повертається на небеса, залишаючи позад себе трупи та розламані драккари.</p><p class="stories-text"> * * *</p><p class="stories-text"> Коли річка принесла уламки драккарів та мертвих воїнів, стало зрозуміло, що Слава справився і покликав на допомогу вищі сили. Люди раділи, співали веселих пісень та святкували перемогу. </p><p class="stories-text"> Красава та Вуглина стояли на березі, стара відунка, що підходила до краю життя та юнка, яка тільки починала своє.</p><p class="stories-text"> - Все ж скінчилося! Чом він не повертається? – крізь сльози запитала Красава. </p><p class="stories-text"> Відунка зітхнула. </p><p class="stories-text"> - Гадаю, не може знайти дорогу...</p><p class="stories-text"> - Вовки завжди знаходять дорогу!</p><p class="stories-text"> - Маю на увазі, дорогу, що повертає до людської подоби.</p><p class="stories-text"> - Тоді я допоможу йому!</p><p class="stories-text"> - Йди, дитино... Ти впізнаєш нашого Лютослава по своїй стрічці...</p><p class="stories-text"> * * *</p><p class="stories-text"> Він лежав на осонні і дивився у небо. Не було сил ні рухатись, ні думати. Тисячі нових відчуттів не дозволяли заринути у себе, повернутися до минулого. Була лише мить, яка розтягнулася на тисячоліття. Мізки розтікалися на сонці, мов свіжий мед. Ніздрі лоскотали запахи, і можна було розрізнити кожну травинку... Та один запах ставав все сильнішим та нав’язливішим, його володарка наближалася, та навіть це не заставило вовка зрушити з місця, бо він не знав, де його місце, заблукав, загубився, розчинився у Всесвіті. Запах чувся вже зовсім близько, вона стояла поруч, вдивляючись у сірі очі, торкаючись густого хутра. І вона зовсім не боялася. Він не знав, чи вона справжня, чи одне з марив, що пропливали повз, не залишаючи сліду. Він не пам’ятав, як її звуть. Він не вірив у реальність світу. </p><p class="stories-text"> Вона провела вологою долонею по сірій шубі, по розігрітому на сонці хутру, потягла за синю стрічку і розплутала вузол вправними пальцями. Обриси вовка попливли, затьмарились і ось на траві лежить вже Слав, блідий, мов полотно, нерухомий, та живий.</p><p class="stories-text"> М’які губи торкнулись щоки юнака. Красава здивувалась, бо це був начебто і він, і не він. Одразу став старшим, якось невловимо змінився, змужнів, посуворішав. </p><p class="stories-text"> - Вставай, Слав! Це я, твоя Красава... Стара Вуглина каже, що ти тепер – справжній Вовкулака, і нове твоє ім’я – Лютослав, та для мене ти назавжди – Слав... Вставай, небесні сили побили ворогів і їхні рештки винесла до нас ріка, як свідоцтво перемоги. Вставай, мій герой, той, що говорить з богами. Вставай, Вуглина каже, що важко лише першого разу, а потім ти й сам зможеш приймати ту подобу, яку сам захочеш. Вставай, ще наша відунка сказала, що я матиму сина, а синові потрібен батько... Вставай, бо я не можу без тебе...</p><p class="stories-text"> * * *</p><p class="stories-text"> Лютослав і Красава повернулись до поселення, міцно тримаючись за руки. Їх помітили здалеку, затихли пісні, зупинилися хороводи, застигло сонце над головами. Вони йшли, немов з Потойбіччя, впевнені, спокійні, якісь інші, незвичні, ніби лягло на них благословення богів, ніби знали щось, недоступне звичайному люду. Втім, так воно і було. Вони поволі пройшли поселенням, схилившись лише перед старою відункою, а усі інші кланялись цій парі, та розступалися, даючи дорогу. А вони йшли до старої хати, де виплакувала втомлені очі Килина. Постукали, як годиться, і двері зачинилися за їхніми спинами. Ті, що залишились знадвору, почули лише радісний зойк матері, що побачила живим свого сина.</p><p class="stories-text"> Стара Вуглина теж проводжала молодят пронизливим поглядом. Так, тепер усе буде добре. Тепер плем’я знов має свого Вовкулаку, свого захисника та посередника у розмові з богами. Колись боги і самі ходили між людьми, та тепер все рідше з’являються. Мати посередника – то велике щастя, то надія вижити...</p><p class="stories-text"> Погляд старої побіг по рядах одноплемінників, затримуючись на малих дівчатках. Треба придивитись... Час вже і собі вибрати заміну, завчасно передати знання та вміння, щоб не вийшло так, як із Вовкулакою. </p><p class="stories-text"> Бо без відунки племені теж несолодко...</p><p class="stories-text"> </p><p class="stories-text"> Примітки.</p><p class="stories-text"> *Драконами Вуглина називає драккари (драк-кар – дракон-корабель), бойові кораблі вікінгів, на носі яких розміщали дерев’яну голову дракона з роззявленою пащею, щоб викликати жах.</p><p class="stories-text"> *Варягами у літописах називають вікінгів. Вуглина має на увазі бересерків, воїнів, що впадають у бойовий транс. За деякими припущеннями, для цього використовували зілля, зварене з використаннями мухоморів, хоч це і не доведено. </p><p class="stories-text"> *Вуглина натякає на давній звичай, дівчата заплітали дві коси, а після весілля – одну.</p><p class="stories-text"> </p>
                        <a href="https://booknet.ua/galina-kurdyumova-u5455194" class="text-18 white-link">Інші містичні та фентезійні історії ГАЛИНИ КУРДЮМОВОЇ можна знайти на БУКНЕТ'і</a>
                    </p>
                </div>
            </div>

        </div>
    </section>

    <footer>
        <div class="footer-container">
            <p class="annotations">Все захищено авторськими правами - Журнал "Аполог"</p>
        </div>
    </footer>

    </div>

</body>
</html>