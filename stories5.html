<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="apple-touch-icon" sizes="180x180" href="./favicons/">
    <link rel="icon" type="image/png" sizes="32x32" href="./favicons/favicon-32x32.png">
    <link rel="icon" type="image/png" sizes="16x16" href="./favicons/favicon-16x16.png">
    <link rel="manifest" href="./favicons/site.webmanifest">
    <link rel="mask-icon" href="./favicons/safari-pinned-tab.svg" color="#000000">
    <meta name="msapplication-TileColor" content="#fffefa">
    <meta name="theme-color" content="#ffffff">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <title>Якого кольору в мене трусики</title>
    <link rel="stylesheet" href="./stories.css">
</head>
<body>
    
    <div class="wrapper">

        <header>
            <div class="hamburger-menu">
                <input id="menu__toggle" type="checkbox">
                <label class="menu__btn" for="menu__toggle">
                  <span></span>
                </label>
                <ul class="menu__box">
                    <li><a class="menu__item" href="./stories6.html">НАСТУПНЕ ОПОВІДАННЯ</a></li>
                    <li><a class="menu__item" href="./stories4.html">ПОПЕРЕДНЄ ОПОВІДАННЯ</a></li>
                </ul>
            </div>
            <div class="main-btn-container">
                <a href="./index.html">
                    <img src="./images/лого-removebg-preview.png" class="logo-img" alt="logo">
                </a>
            </div>
        </header>

        <!-- MAIN CONTENT -->
    <section class="main-content">
        <div class="main-sidebar">
            <a href="./stories6.html" class="episode-link">НАСТУПНЕ ОПОВІДАННЯ</a>
            <a href="./stories4.html" class="episode-link">ПОПЕРЕДНЄ ОПОВІДАННЯ</a>
        </div>

        <div class="stories-container">
            <div class="stories-item">
                <div class="stories-title-container">
                    <div class="title-text-container">
                        <p id="stories1" class="stories-title">Якого кольору в мене трусики</p>
                        <p class="annotations">Автор: Павло Велешко</p>
                        <p class="annotations">
                        </p>
                    </div>
                    <img src="./images/stories5.jpg" class="stories-img" alt="">
                </div>
                <div class="stories-text-container">
                    <p class="stories-text">Ельдару скинули цицьки. Не те щоб це була подія, котра, як протверезіння після того, як покурив, трапляється раз у житті. Радше навпаки. Що-що, а цицьки Ельдару скидали регулярно, якщо у вас, звісно, немає чітких вимог до того скільки саме це “регулярно”. Скажімо так, це було регулярно для Ельдара, а, отже, вся інша відносність часу його, любі Айштайни, не хвилювала. </p><p class="stories-text"> Це не були цицьки його дівчини, бо на даний момент Ельдар був одинаком, тому, оскільки це не були груди його дівчини, Ельдару приходилось якось зацікавити осіб жіночої статі на цей вчинок. Слід зазначити, що вік цицьок, які йому скидали, а, отже, і їхніх власниць був різним (дуже різним), тому цілком виправдано вживати саме словосполучення “осіб жіночої статті”, а не просто дівчат, або жінок, чи жіночок. Між жінками і жіночками різниця є. У жінок, на відміну від дівчат, вже три світлини у паспорті, а от жіночка після сексу не любила лежати голяка у обіймах, бо холодно все ж таки. Ельдар же всіх цих “осіб жіночої статті” називав виключно дівчатами. Більшість цицьок, які йому присилали мали три фото у паспорті. Це були типові “самотня жінка незалежна ”, але одружена на комусь, хто не вмів красиво писати, а тому після написаного Ельдаром, тиск зростав до такого рівня, що жіночкам, то вже було б небезпечно. </p><p class="stories-text"> Звісно, що всі розуміли, що ті брудно-солодкі слова від Ельдара, то просто коротка інтрижка, але вуманайзер після тієї інтрижки часто носив ім’я Ельдар, як данина тому, що жінка відчула себе бажаною і змогла побути розпусною, як її хотілось, коли чоловік з дітьми пензлював кудись на вихідних і можна було налити собі вина і переписуватись чи поговорити з Ельдаром і почути, або прочитати щось, яке геть різнилось від звичних “Тамара, їбать, в тебе срака красіва. Ходи сюда поки діти сплять ”. </p><p class="stories-text"> Отож, Ельдару скинули цицьки, а аномальність цієї події була в тому, що Ельдар просто відкрив повідомлення від невідомої дівчини в месенджері і там одразу були ВОНИ. Розмір їх заслуговував саме 4 великі літери. При чому цицьки були дівчини, яка працювала на місцевому телеканалі, згідно з інформації у профілі, вона мала цілком живу, а не фейкову сторінку і тут — якогось приємного дідька! - вона скинула цицьки Ельдару. Ельдар розгубився. Це ж не дікпік, які стали звичним явищем від незнайомих чоловіків, які так вітались з якоюсь кралею. Одразу починали з козиря, бо навряд можна назвати козирем те, що писалось далі- “Ти очінь красіва і я тібя хочю могу приїхать і вилізать тебе всю єслі ти не протів шо скажиш”. Бубспік, як перше повідомлення, то явище дуже рідке. Все ж таки.</p><p class="stories-text"> Саме тому Ельдар розгубився і не придумав нічого кращого, ніж написати: “Цицьки фантастичні, але це точно мені?”. Через декілька секунд Ельдару подзвонила у фейсбук власниця цього бюсту. Ельдар знову розгубився. Останній раз він так часто розгублювався, коли, побачив на касі супермаркету касирку з вадами слуху і замість того, щоб чітко сказати так, щоб вона бачила його вуста і могла прочитати по губам, став з боку і почав просто гучніше говорити. Потім зрозумів, яку херню він наробив і ще побив пляшку вина, коли клав, червоний, як буряк, її повз пакет. </p><p class="stories-text"> - Алло, - сказав Ельдар максимально впевненим голосом, хоча дзвінок прийняв далеко не з першого разу. Ну бо цей сраний сенсор. І хвилювання. </p><p class="stories-text"> - Привіт, - почув він приємний голос. І теж впевнений, - це я Аня Дєєва. Та, що тобі скинула груди.</p><p class="stories-text"> - Дякую.</p><p class="stories-text"> - Отож, твою увагу я привернула і тепер можемо поговорити серйозно.</p><p class="stories-text"> “Блядь, зараз почне, мабуть, якусь хуйню продавати”, - подумав Ельдар, але не встиг сказати, бо почув:</p><p class="stories-text"> - Ти ж знаєш, що я ведуча програми “Вечір зі Анею Дєєвою”?</p><p class="stories-text"> - Ага, - відповів Ельдар, хоча про програму дізнався тільки завдяки профілю Ані. В нього була фантазія і інтернет, щоб не дивитися місцеве телебачення.</p><p class="stories-text"> - Так от, ти ж знаєш, що ми запрошуємо цікавих гостей в етер? (Цікавих гостей на місцеве телебачення?) І от в нас сьогодні, на жаль, один гість зірвався і було б прекрасно, якби ти прийшов на 18:00 до нас в студію на “ЧаРівне” поговорити про ракетну загрозу Рашкостану, як експерт з цієї хуйні. Як вона там називається? Ну типу той, хто шарить в цих ракетах.</p><p class="stories-text"> - Є один нюанс — я не експерт.</p><p class="stories-text"> - Є один нюанс — похуй. В тебе розумне обличчя, ти грамотно говориш і тому підійдеш для цієї ролі.</p><p class="stories-text"> - Але я не експерт!</p><p class="stories-text"> - Та що ти такий нудний? Не експерт він. Наша програма називалась спочатку “Вечір з Андрієм Кошмаком”, потім “Вечір з Юлею Ковальчук” і зі стабільного там тільки слово “Вечір” перед прізвищем і гості, які грали експертів. Наш оператор вже був імунологом, радіофізиком і художником-секспресіоністом.</p><p class="stories-text"> - Експресіоністом.</p><p class="stories-text"> - Що?</p><p class="stories-text"> - Правильно художник-експресіоніст.</p><p class="stories-text"> - От бачиш — ти знаєш. А ми піводини про секс на картинах говорили. Коротше, давай на шосту підходь до нас. Почитай там щось у вікіпедії про ті срані ракети. Подивись якесь відео на ютубчику. Окуляри не бери, ми дамо тобі військову футболку, щоб не виглядав як задрот. Інший гість в нас екстрасенс. Буде гадати на картах таро, коли закінчиться війна.</p><p class="stories-text"> - Це ж, блядь, якась хуйня!</p><p class="stories-text"> - Хуйня не хуйня, а в нас мільйон переглядів на ютубі. Рецепт простий: цицьки на тлі розумних чоловіків, які говорять якусь херню, яку ніхто потім не зможе перевірити.</p><p class="stories-text"> - Я не прийду.</p><p class="stories-text"> - Я дам помацати тобі цицьки після закінчення програми. Чи в тебе є якісь більш приємні плани на вечір?</p><p class="stories-text"> - Ну...</p><p class="stories-text"> - Отож, немає. До зустрічі, Ельдарчику. Цьом, сонечко.</p><p class="stories-text"> - Цьом, - сказав Ельдар, а коли поклав трубку, то додав, - йоб твою мать, на що я підписався? </p><p class="stories-text"> Цілком логічно, що перше, що вирішив зробити Ельдар, було поснідати. Ельдар був з тих людей, які вміли дуже швидко перемикатися. Після сексу він знав, що потрібно обіймати дівчину, з котрою в тебе був секс, бо він про це прочитав наукові статті. Тому він обіймав, бо знав просто, що так правильно, а не тому, що він відчував, що це правильно. Він просто обіймав, цілував спину, обличчя, але його думки були зовсім не в ліжку. Він міг в цей час думати про те, якби він у своєму затишному інстаграмі описав книгу, яку він зараз дочитував. Він навіть придумував деякі абзаци повністю, збуджувався від ахуєнності свого мозку і в цей час дівчина відчувала дупою, що її хочуть, її цілують і єдине, що видавало Ельдара, то його погляд, який був в зовсім іншому місці. Якось після сексу і прийняття душу, Ельдар обіймав партнерку, яка була у тому віці, коли ідеально знаєш твоє тіло і можеш контролювати партнера, щоб він робив так, як треба саме тобі, а партнер тебе радо слухає, а потім ще ніжно кладе руку на груди і не обділяє увагою соски, твою спину і шию. Ти розповідаєш йому якісь дурниці і він тебе слухає, але тільки Ельдар знав, що йому насправді було глибоко похрін на то все, бо він в цю мить придумав майже повністю пост про “Місто” Підмогильного. Те що Ельдар йобаний бездушний робот, його дівчата розуміли десь через рік щасливих стосунків.</p><p class="stories-text"> Отож, цей йобаний бездушний робот відчув те, що має мерщій поїсти. І, коли він насолоджувався сніданком, то почав обмірковувати халепу, в котру потрапив. </p><p class="stories-text"> Для початку варто було подивитися, що то взагалі за “Вечір з Анею Дєєвою”. </p><p class="stories-text"> - Хуйня, - був перший перший вердикт Ельдара після п’яти хвилин перегляду.</p><p class="stories-text"> Тому був ряд причин:</p><p class="stories-text"> 1) Заставка з графікою, яку робили години півтори.</p><p class="stories-text"> 2) Пісня. Там був йобана пісня, яка був записана на студії без звукоізоляції під музику, яку зробили. Крапка. Музику просто зробили.</p><p class="stories-text"> 3) Текст цієї пісні. Звісно, що це був реп.</p><p class="stories-text"> Ви втомились після роботи,</p><p class="stories-text"> І ще так довго до суботи,</p><p class="stories-text"> Як провести вечір п’ятниці,</p><p class="stories-text"> Релакснути і розслабиться.</p><p class="stories-text"> Пульт бігом ви відшукайте</p><p class="stories-text"> І негайно ви вмикайте.</p><p class="stories-text"> Бо це програма з хорошим смаком</p><p class="stories-text"> “Вечір з Анею Дєєвою.”</p><p class="stories-text"> Не важко здогадатися, що спочатку останній рядок був “Вечір з Андрієм Кошмаком”, але переписувати цілу пісню на місцевому телебаченні, то, бляха, розкіш. Тому голосом Ані Дєєвої у вже хороший мікрофон був записаний останній рядок, який навіть не був зведений за балансом гучності.</p><p class="stories-text"> 4) Те, що відбувалось далі у студії. Випуск кожної передачі починався з крупного ракурсу в стилі “Мовчання ягнят”. Але, якщо Джонатан Деммі фокусувався на обличчях, то тут головною героїнею було глибоке декольте Ані Дєєвої. Цілком хорошим ракурсом вважалось пожертвувати частиною лоба ведучої заради цицьок.</p><p class="stories-text"> - Привіт, мої любі, - казала Аня і робила повітряний поцілунок, сексуальність від якого не віяла, а збивала ураганом за допомогою Крістіан Діор, тон 999. Помада, яка коштувала:</p><p class="stories-text"> а) Ніхуя собі, еврібаді! - на думку чоловіків, які не наробили хуйні,</p><p class="stories-text"> б) Кохана, на собі не можна економити! - за словами чоловіків, які наробили хуйні. Думка, звісно, що лишалась та сама, але, коли цілий вечір не помітив каре дружини, то потім маєш купити щось таке, що будеш помічати завжди.</p><p class="stories-text"> Тим часом, ведуча все ж таки мала говорити ще щось і, слід віддати їй належне, робила вона це цілком належно. </p><p class="stories-text"> - Вітаю вас на найбільш гарячій програмі, де майстерно розбирають все, що нас турбує.</p><p class="stories-text"> Прикметники у цій фразі були далекі від істини, як сільський футбольний клуб від професійного стадіону. З “гарячого” в програмі були тільки коливання бюсту під час сміху ведучої, а з “майстерного” там не було нічого, бо, якщо ви уявляєте, що на такі програми запрошували людей, які мають різні погляди з тієї чи іншої теми, то ви пиздець наївна людина. Не ходіть, будь ласка, на вибори. Наприклад, в програмі, яку вирішив подивитися Ельдар, один запрошений гість обговорював можливий напад з території Білорусі, а інший - жалівся на зростання цін на яйця. </p><p class="stories-text"> Після привітання Ані ракурс трішки віддалявся, щоб показати гостей, але не показати стіл, бо очі травмували навіть декорації і травмувала, на відміну від 38 серії “Покемонів”, не лише епілептиків, а й тих у кого просто є смак. Тому демонстрація ще і стола, то було б комбо зі стимуляції бажання виколотити собі очі. Не забувайте, що ще були і титри, щоб підписати гостей. </p><p class="stories-text"> Аня представляла першого гостя і одразу починала говорити з ним, поки другий чекав на свою чергу. </p><p class="stories-text"> - Пане Тарас, давайте одразу перейдемо до головного. Білоруси на нас нападуть?</p><p class="stories-text"> Далі була павза, яка лякала ще більше, ніж затримка місячних школярів.</p><p class="stories-text"> - Ні.</p><p class="stories-text"> І нова павза. Бо, в принципі, людина ж відповіла.</p><p class="stories-text"> - Дякую, за експертну думку. Пане Борис, чому такі ціни на яйця?</p><p class="stories-text"> - А шо ви хотіли? В країні, може ви забули, війна. Радуйтесь, шо вони взагалі єсть. Хлопці в окопах голі-босі, а вони за яйця устроїли тут, понімаєш, ниття! Не встидно, а? У нас всьо же розбомблєно. Курових хверм почті не осталось. Хто ті яйця нести буде? Дєфіцит! Ви же понімаєте, шо значить слово дєфіцит. Чекайте, я вам щяс с тєлєфона прочітаю. Я собі сохранив. Блін, де-то воно збилось. Щяс. В гуглі при вас пишу — “дєфіцит”. У вас вай-фая нема, того треба подождать поки загрузить. Реклама вилізла! Та зачєм мені та помада? Кароче, давайте я по-памьяті скажу. Дєфіцит — це нєхватка якогось товара, яка призводить до повишєнія цін. От, понімаєте? Там на сході курові хверми розбомбили, а в нас люди, які домашніх кур мають, побачили скікі в супермаркетах яйця стоять і одразу взвінтили ціну тоже. Бо людям треба якось виживать, бо війна в країні і коли вона закінчиться, то одному богу ізвєстно, а щяс ще бульбаші пойдуть в наступлєніє і шо буде?</p><p class="stories-text"> - Не пойдуть, - цілих два слова заперечив Тарас.</p><p class="stories-text"> - А ви звідки знаєте?</p><p class="stories-text"> - Знаю.</p><p class="stories-text"> І далі півгодини майстерно розбирали те, що нас турбує, де з цікавого було те, що чим більше чаю пив Тарас зі своєї чашки, то тим більше він починав говорити, а чим більше чаю пив Борис, то тим менше і повільніше він говорив. Як тобі таке перевтілення, Кафка? </p><p class="stories-text"> Щоб ви розуміли, who is mister Eldar, то потім був фрагментальний перегляд на швидкості 1,25 ще трьох передач, обід, невдале вбивство валькірії в God of war на найбільш простому рівні, бо Ельдар більш цінив сюжет і власні нерви. Якщо в порядку важливості, то власні нерви і..далі будь-що, бо воно було значно менш важливим, ніж внутрішній спокій mister Eldar. </p><p class="stories-text"> Також ще був час, щоб глянути дві серії “Дому дракона”, який Ельдар дивився без натхнення і явно на тлі, бо більше часу проводив в телеграмі, ніж дивився.</p><p class="stories-text"> - Якщо в кіно немає гумору, то в ньому немає життя. А я не русня, щоб страждати, - написав Ельдар у фб. 196 вподобайок і 17 репостів. В”Домі дракона” з гумором було дуже погано. Чому Ельдар його дивився? З цієї ж причини він іноді дочитував книги. А раптом стане краще? Дивна риса характеру йобаного робота, який умів перемикатися у власних відчуттях миттєво, але не вмів перемикнути серіал чи книгу.</p><p class="stories-text"> О 17:57 Ельдар увійшов на територію дев’ятиповерхової будівлі, де був розташована студія телеканалу “ЧаРівне”. Побачивши на рецепції чоловіка у військовій формі, він виправив спину і змінив ходу на більш впевнену. </p><p class="stories-text"> - Доброго вечора, - Ельдар також змінив і голос, щоб виглядати мужньо.</p><p class="stories-text"> - Доброго, - без цікавості до Ельдара відповів охоронець, - куда?</p><p class="stories-text"> - Телеканал “ЧаРівне”.</p><p class="stories-text"> - Дев’ятий поверх, - охоронець перестав проявляти інтерес до Ельдара, що його сильно здивувало. Чи образило.</p><p class="stories-text"> - І це все?</p><p class="stories-text"> - Воблер на щуку маєш?</p><p class="stories-text"> І нарешті Ельдар відчув запах риби від форми охоронця. Запах, котрий був значно старше навіть за “восім лєт данбілі бомбас”. </p><p class="stories-text"> - Ні.</p><p class="stories-text"> - Ну тоді точно все.</p><p class="stories-text"> - А якщо я терорист? - Ельдар набрався хоробрості.</p><p class="stories-text"> У відповідь він почув гучний сміх. Охоронець навіть витер долонею сльози на щоках.</p><p class="stories-text"> - І шо ти тут зібрався взривать, терорист? Студію телеканалу? Ти її видів? Може потім накінець-то ремонт зроблять. Бля, терорист. Може, офіс “Оріфлейм”, бо ти конкурєнт з Авона? Чи офіс “Свідєтєлєй Єгови”. Та, будь ласка, хоча б встрєтять того, на честь кого назвались. Ремонт ноутбіків і телефонів? От ціх взірви, нахрін, бо, мать, дві неділі мені дєлали ноутбук і нічьо не здєлали. В нас тут ще є адво...</p><p class="stories-text"> Ельдар не дослухав охоронця, бо якраз зачинились двері у ліфті і він поїхав на дев’ятий поверх, половина якого була відведена під телеканал “ЧаРівне”. Перше, що побачив Ельдар — це килими на підлозі. Від них тхнуло Хрущовим, але вони приховували підлогу, від котрої тхнуло суїцидом. Стіни були вкриті сірою штукатуркою, світлинами знаменитостей, які, на жаль, завітали в етер і світлинами знаменитостей, які, на жаль, завітали в Україну. Тому, мабуть, Ані Лорак, Могилевська і Повалій висіли прямо біля туалету і рамки давно ніхто не витирав від пилу. </p><p class="stories-text"> Неочікувано, але приємно, а бувають і такі сюрпризи в житті, Ельдар в коридорі зустрів Аню. Вона впізнала його і, на щастя для Ельдара, сама проявила ініціативу, обійнявши його. На щастя, бо Ельдар поняття не мав як себе вести, коли побачить Аню вперше:</p><p class="stories-text"> а) привітатись скромно,</p><p class="stories-text"> б) привітатись з жартом,</p><p class="stories-text"> в) потиснути Ані руку,</p><p class="stories-text"> г) помацати за цицьки, як аванс.</p><p class="stories-text"> Про обійми він геть забув, бо уява малювала варіант “г”, який був далеко не г в його уяві. </p><p class="stories-text"> - Привіт, котику, - сказала на вушко Аня і Ельдар зрадів, що, скажімо так, через великі капустини, які він відчув, Аня не відчула моркву, - в нас — пиздець. Допоможеш?</p><p class="stories-text"> - Так, - відповів Ельдар, бо все ж таки не був довбойобом, який в такій ситуації міг би сказати “ні”.</p><p class="stories-text"> - Дякую, - це було те “дякую”, після котрого уява, як ціну за надану послугу, малює декілька розділів Порнхабу.</p><p class="stories-text"> Аня ніжно поцілувала Ельдара в щічку і взяла його в полон. Ельдар міг би потім сидіти у Золкіна і розповідати, що він не винуватий, нічого не розумів куди його відправили і навіщо він це робив, але втекти не міг. </p><p class="stories-text"> - В нас не буде таролога. Його збила машина.</p><p class="stories-text"> - Херовий він тоді екстрасенс.</p><p class="stories-text"> - Та який він екстрасенс? То мій однокурсник.</p><p class="stories-text"> - Ну тоді я щось придумаю, що розповісти про ті ракети.</p><p class="stories-text"> - Твої ракети нахуй нікому не впали! Там треба екстрасенс. Будеш гадати на картах таро.</p><p class="stories-text"> - Я ніхріна в цьому не шарю.</p><p class="stories-text"> - Ти тест Роршарха знаєш, що таке?</p><p class="stories-text"> - Звісно! Тобі показують пляму і ти кажеш, що там бачиш.</p><p class="stories-text"> - Карти таро така сама хуйня. Тільки ти в плямах бачиш те, що треба глядачам.</p><p class="stories-text"> - В мене немає навіть цих карт.</p><p class="stories-text"> - Блядь. Може по кавовій гущі? Але в нас і кави немає.</p><p class="stories-text"> -А що ви п’єте? Чай тільки?</p><p class="stories-text"> -Який нахуй чай? Ти бачив цю студію? Коньяк ми п’ємо. Можна погадати по кулі. Оленко, неси ту снігову кулю! - крикнула комусь Аня.</p><p class="stories-text"> - Та це ж херня!</p><p class="stories-text"> - Та яка херня? В мене знайомий поїхав до мольфара, який взяв його за член і так гадав. Потім з’ясувалось, що той мольфар просто підор, який перемацав купу членів і йому за це платили ще.</p><p class="stories-text"> - Ну я нікого за хуй мацати не буду.</p><p class="stories-text"> - А за хуй і не треба! - Аня розстібнула верхній ґудзик на сорочці, - прошу пана. Будеш екстрасенс-мамолог.</p><p class="stories-text"> - Тобто я буду мацати тебе за цицьки і розповідати, коли закінчиться війна?</p><p class="stories-text"> - А що тут не так?</p><p class="stories-text"> - Та, блядь, все. Крім, звісно, насолоди від того, що я буду мацати тебе за цицьки.</p><p class="stories-text"> -Ти, коли випиваєш, то це б’є по лібідо?</p><p class="stories-text"> - Так, але до чого тут це?</p><p class="stories-text"> - Оленко, не наливай гостю в чашку коньяк, знову комусь крикнула Аня, - Просто колу, бо ми етер не закінчимо.</p><p class="stories-text"> - Ти мене не чуєш? Це ж взагалі якась шняга. Екстрасенс-мамолог, який по цицькам визначає долю цілої країни.</p><p class="stories-text"> - Ну! А тепер сам подумай скільки буде у цієї шняги переглядів?</p><p class="stories-text"> - Дохуя, але це ж брєд повний. Хто в це повірить?</p><p class="stories-text"> - Я тобі зараз назву просто перші дві літери одного прізвища і ти мені розкажеш, що в цей БРЄД ніхто не повірить. Готовий?</p><p class="stories-text"> - Так.</p><p class="stories-text"> - Ар...</p><p class="stories-text"> - Питань немає. Їбашим. Але, ну це реально ж тупо буде, якщо я одразу покладу руку тобі цицьки, чи руки... Як треба?</p><p class="stories-text"> - Оленко, краще руку чи руки?</p><p class="stories-text"> - В кадрі краще буде виглядати, якщо руки! - крикнула звідкись Оленка.</p><p class="stories-text"> - Але не сильно там увлікайся!</p><p class="stories-text"> - Це буде важко! Але я не про це. Треба ж, типу, якусь довіру отримати від глядача. Спочатку ти маєш попитати щось особисте про себе. Там, я не знаю, як звати твою собачку. Я кладу руки на груди і починаю відчувати літеру “Ш”. І ти така: “О, боже, мою собаку звати Шарик”.</p><p class="stories-text"> - Літеру “Д”. Дрейк. Ну який нахрін Шарик?</p><p class="stories-text"> - В тебе є собака, яку звати Дрейк?</p><p class="stories-text"> - Немає в мене ніякої собаки, але те, що ти придумав, то прекрасно. Молодець.</p><p class="stories-text"> І Аня поцілувала ніжно Ельдара в губи. Ніжно, але він встиг відчути смак коньяку.</p><p class="stories-text"> - Давай таких питань п’ять, а далі перейдемо до глобального чогось. Там одне серйозне питання і все — півгодини пролетіло. Передача буде — бомба-ракета. </p><p class="stories-text"> В підсумку за тиждень більше п’яти мільйонів переглядів, відео №3 у списку трендів на ютуб, десятки тисяч вподобайок і коментарів про Ельдара з посиланнями на профіль від дівчат, котрих він мав помацати за груди. І більше сотні помацаних грудей просто на вулиці, в супермаркеті, в аптеці навіть від аптекарки, де найбільше турбувало питання: “Якого кольору в мене трусики?”, бо це було п’ятим питанням Ані на передачі. </p><p class="stories-text"> Після закінчення програми Ельдар випив трішки коньяку (чашка, то було трішки після всіх емоцій ) і запитав у Ані:</p><p class="stories-text"> - Слухай, але чому саме п’ять питань було про тебе і тільки одне глобальне?</p><p class="stories-text"> - Повір, людям цікавіше знати, як звати мою собаку, який колів в мене трусиків, чим, коли звільнять Херсон.</p><p class="stories-text"> - Ти хочеш сказати, що людям похуй на Херсон?</p><p class="stories-text"> - Я хочу сказати, що людям якраз не похуй на Херсон. Вони щодня про нього чують і переживають. Дай їм відволіктись і послухати, якого кольору в мене трусики. </p><p class="stories-text"> - До речі, якого?</p><p class="stories-text"> - До речі, хто сказав, що вони є? Але хай будуть червоні під колір помади, як ти і сказав.</p><p class="stories-text"> </p>
                </div>
            </div>

        </div>
    </section>

    <footer>
        <div class="footer-container">
            <p class="annotations">Все захищено авторськими правами - Журнал "Аполог"</p>
        </div>
    </footer>

    </div>

</body>
</html>